.........................................................................................  

A vizsgatevékenységeken elért eredmények és 
százalékos arányuk a komplex érdemjegyben 
vizsga típusa vizsgafeladat 

megnevezése 
érdem- 

jegy 
értékelési 
súlyarány 

% 
Írásbeli    

Interaktív    

Szóbeli    

Gyakorlati  

A komplex szakmai 
vizsgán elért 
eredmény 
osztályzattal: 

Továbblépés az oktatás/képzés következő szintjére 
 

Nemzetközi megállapodások 
 

Jogi alap 
 
 

4. melléklet a 315/2013. (VIII. 28.) Korm. rendelethez



66300 M A G Y A R  K Ö Z L Ö N Y  •  2013. évi 141. szám 

6. A BIZONYÍTVÁNY MEGSZERZÉSÉNEK HIVATALOSAN ELISMERT MÓDJAI 

A szakmai elméleti és gyakorlati oktatás leírása A teljes program százalékában % 
Időtartam 

(órák/hetek/hónapok/évek) 

Iskolarendszerben Elmélet: % Gyakorlat: %  

Iskolarendszeren kívül Elmélet: % Gyakorlat: %  

Teljes képzési idő óra/ év 

Belépési követelmények: 
 

Szakmai követelmény modulok: 
 

szám megnevezés 
 

Jelen bizonyítvány kiegészítő a Nemzeti Referencia- és Koordinálós Pont és a Nemzeti Europass Központ honlapjain közzétett kitöltési útmutató 
alapján került elkészítésre. 
Nemzeti Munkaügyi Hivatal/ Szak- és Felnőttképzési Igazgatóság/ Nemzeti Referencia- és Koordinálós Pont: http://nrk.nive.hu 

A vizsgaszervező vezetője:  .........................................................................................................  

Kiállítás dátuma:  .........................................................................................................................  

P. H. 



M A G Y A R  K Ö Z L Ö N Y  •  2013. évi 141. szám 66301

A Kormány 316/2013. (VIII. 28.) Korm. rendelete
a biocid termékek engedélyezésének és forgalomba hozatalának egyes szabályairól

A Kormány
a kémiai biztonságról szóló 2000. évi XXV. törvény 34. § (3) bekezdés f ) és g) pontjában kapott felhatalmazás alapján,
a 27.  § tekintetében a  kémiai biztonságról szóló 2000. évi XXV. törvény 34.  § (3)  bekezdés b)  pontjában kapott felhatalmazás 
alapján,
az Alaptörvény 15. cikk (1) bekezdésében meghatározott feladatkörében eljárva a következőket rendeli el:

1. A rendelet hatálya

1. §  E rendelet hatálya az  528/2012/EU európai parlamenti és tanácsi rendelet 3.  cikk (1)  bekezdés a)  pontjában 
meghatározott, a  kémiai biztonságról szóló törvény (a  továbbiakban: Kbtv.) hatálya alá tartozó, valamint nem 
veszélyes anyagnak minősülő hatóanyagot, illetve biológiai eredetű hatóanyagot tartalmazó biocid termékek 
engedélyezésének és forgalomba hozatalának a Kbtv.-ben nem szabályozott feltételeire terjed ki.

2. Hatóanyagok jóváhagyása

2. §  A hatóanyagok jóváhagyására vagy a  hatóanyag jóváhagyási feltételeinek utólagos módosítására vonatkozó 
eljárásban az értékelő illetékes hatóság az Országos Tisztifőorvosi Hivatal (a továbbiakban: OTH).

3. Hatóanyagok jóváhagyásának megújítása

3. §  A hatóanyagok jóváhagyásának megújítására vonatkozó eljárásban az értékelő illetékes hatóság az OTH.

4. A biocid termékek nemzeti engedélyezése

4. § (1) Uniós engedéllyel nem rendelkező egyedi biocid termék vagy biocid termékcsalád Magyarországon vagy annak 
bizonyos részén nemzeti engedély birtokában hozható forgalomba és használható fel.

(2) A nemzeti engedély iránti kérelmet átvevő és értékelő illetékes hatóság az OTH.

5. § (1) A nemzeti engedély iránti kérelmet az nyújtja be, aki a biocid terméket Magyarországon forgalomba kívánja hozni.
 (2) A kérelmezőnek a kérelem benyújtásához valamely tagállamban székhellyel, lakóhellyel, telephellyel vagy állandó 

képviselettel kell rendelkeznie.

6. § (1) A  nemzeti engedély iránti kérelmet magyar nyelven, az  átvevő illetékes hatóság részére, a  dokumentációt pedig 
magyar vagy angol nyelven, az 528/2012/EU európai parlamenti és tanácsi rendelet 71. cikk (3) bekezdése szerinti 
nyilvántartási rendszeren keresztül kell benyújtani.

(2) A dokumentációval együtt szükséges a biocid termék tájékoztatója – így különösen a címke, a biztonsági adatlap, 
a termékismertető és a használati utasítás – tervének benyújtása magyar nyelven.

7. §  Az OTH az  engedélyezésről határozattal dönt, amelyben a  forgalmazás és felhasználás egyes feltételeit 
meghatározhatja.

8. § (1) Az  eljárásban feladatkörében eljárva – az  Állami Népegészségügyi és Tisztiorvosi Szolgálatról, a  népegészségügyi 
szakigazgatási feladatok ellátásáról, valamint a  gyógyszerészeti államigazgatási szerv kijelöléséről szóló 
rendeletben (a  továbbiakban: Kr.) meghatározott szakkérdésben – szakhatóságként közreműködik az  Országos 
Környezetvédelmi, Természetvédelmi és Vízügyi Főfelügyelőség (a továbbiakban: OKTVF).

(2) Az OKTVF a szakhatósági állásfoglalását a megkeresés beérkezését követő naptól számított negyvenöt napon belül 
köteles megadni.

(3) Ha az engedélyezési eljárásban – ellenérdekű ügyfél hiányában – a Kr. alapján eljáró szakhatóság az előírt határidőn 
belül nem ad állásfoglalást, a hozzájárulását megadottnak kell tekinteni.



66302 M A G Y A R  K Ö Z L Ö N Y  •  2013. évi 141. szám 

9. §  Az OTH a készítményből a kérelmezőtől mintát kérhet. A minta rendelkezésre bocsátásának költségei a kérelmezőt 
terhelik.

10. §  A nemzeti engedély megújítására irányuló eljárásban a 6–9. § rendelkezéseit kell alkalmazni.

5. Az egyszerűsített engedélyezési eljárás

11. §  Az 528/2012/EU európai parlamenti és tanácsi rendelet 25. cikkében foglalt feltételeknek megfelelő biocid termék 
engedélyezésére vonatkozó eljárásban az értékelő illetékes hatóság az OTH.

12. § (1) Az  eljárásban feladatkörében eljárva – a  Kr.-ben meghatározott szakkérdésben – szakhatóságként közreműködik 
az OKTVF.

(2) Ha az engedélyezési eljárásban – ellenérdekű ügyfél hiányában – a Kr. alapján eljáró szakhatóság az előírt határidőn 
belül nem ad állásfoglalást, a hozzájárulását megadottnak kell tekinteni.

6. Kölcsönös elismerési eljárás

13. §  A nemzeti engedély kölcsönös elismerése iránti kérelmeket az  OTH-hoz az  egymást követő kölcsönös elismerési 
eljárás szabályai, a  még egyetlen tagállamban sem engedélyezett biocid termék egyszerre több tagállamban 
történő engedélyezése iránti kérelmeket a  párhuzamos kölcsönös elismerési eljárások szabályai szerint lehet 
benyújtani.

14. § (1) A  kölcsönös elismerési eljárásban és a  párhuzamos elismerési eljárásban feladatkörében eljárva – a  Kr.-ben 
meghatározott szakkérdésben – szakhatóságként közreműködik az OKTVF.

(2) A párhuzamos elismerési eljárásban részt vevő szakhatóság a szakhatósági állásfoglalását a megkeresés beérkezését 
követő naptól számított negyvenöt napon belül köteles megadni.

(3) Ha az engedélyezési eljárásban – ellenérdekű ügyfél hiányában – a Kr. alapján eljáró szakhatóság az előírt határidőn 
belül nem ad állásfoglalást, a hozzájárulását megadottnak kell tekinteni.

15. §  A kölcsönös elismerési eljárásokhoz kapcsolódóan létrehozott koordinációs csoportban résztvevő tag kijelölésére 
az OTH jogosult.

7. A biocid termékek uniós engedélyezése

16. §  A biocid termék uniós engedélyezésére vonatkozó kérelem értékelésére irányuló eljárásban az  értékelő illetékes 
hatóság az OTH.

8. Közös szabályok

17. §  Az OTH 4–16.  § és 19.  § szerinti eljárásában a  Nemzeti Élelmiszerlánc-biztonsági Hivatal (a  továbbiakban: NÉBIH) 
szakértőként vesz részt az  528/2012/EU európai parlamenti és tanácsi rendelet V.  melléklete szerinti 3., 5., 18. és  
19. terméktípusban állategészségügyi érintettség esetén az  állatgyógyászati termékekről szóló miniszteri 
rendeletben meghatározott, állategészségügyi biocid termékekkel összefüggő feladatkörében.

9. Az engedélyek visszavonása, felülvizsgálata és módosítása

18. § (1) Az engedélyezett biocid termék további forgalmazásának megtiltására irányuló eljárást az OTH folytatja le.
 (2) Az  engedélyezett biocid termék forgalmazásának megtiltása esetén az  OTH a  meglévő készlet ártalmatlanítására, 

raktározására, forgalmazására és felhasználására határidőt állapíthat meg, amelynek hosszát az  elrendelt tilalom 
okára tekintettel, azzal összhangban határozza meg.

19. § (1) Az  OTH a  tudományos és technikai ismeretek fejlődése alapján, az  egészség és a  környezet védelme érdekében 
felhívhatja az engedélyes figyelmét az engedélyezett biocid termék forgalmazási, felhasználási feltételei, különösen 
a felhasználás módja vagy a felhasználható mennyiség módosításának szükségességére.



M A G Y A R  K Ö Z L Ö N Y  •  2013. évi 141. szám 66303

(2) Amennyiben a  forgalmazás, felhasználás feltételeinek módosítása azok korlátozása érdekében szükséges, az  OTH 
az új feltételek szerinti engedély iránti kérelem benyújtására legalább 30 napos, legfeljebb 90 napos határidőt állapít 
meg.

(3) Ha a  felhívás szerinti kérelem benyújtására határidőben nem kerül sor, az  OTH a  termék további forgalmazását 
megtiltja.

20. § (1) Az engedély visszavonására és módosítására irányuló eljárásban feladatkörében eljárva – a Kr.-ben meghatározott 
szakkérdésben – szakhatóságként közreműködik az OKTVF.

(2) Az engedélyezésben részt vevő szakhatóság a szakhatósági állásfoglalását a megkeresés beérkezését követő naptól 
számított negyvenöt napon belül köteles megadni.

(3) Ha az engedélyezési eljárásban – ellenérdekű ügyfél hiányában – a Kr. alapján eljáró szakhatóság az előírt határidőn 
belül nem ad állásfoglalást, a hozzájárulását megadottnak kell tekinteni.

10. A biocid termékkel végzett tevékenységek és a biocid termék összetételének rendszeres 
ellenőrzése

21. § (1) A  fővárosi és megyei kormányhivatal járási (fővárosi kerületi) hivatala járási (fővárosi kerületi) népegészségügyi 
intézete (a továbbiakban: járási népegészségügyi intézet) – a közigazgatási hatósági eljárás és szolgáltatás általános 
szabályairól szóló 2004. évi CXL. törvény 19.  § (4)  bekezdésének felhatalmazása szerinti hatáskörmegosztás 
alapján – ellenőrzi, hogy a  biocid termék gyártása, kiszerelése, ipari alkalmazása, a  biocidok osztályozása, 
csomagolása, feliratozása, címkézése, raktározása, forgalmazása, árusítása, valamint a  biocid termékkel végzett 
foglalkozásszerű tevékenység megfelel-e az 528/2012/EU európai parlamenti és tanácsi rendeletben meghatározott 
követelményeknek, valamint ellenőrzi a forgalomba hozott biocid termék engedélyében foglaltak betartását.

(2) Az  (1)  bekezdésben foglaltaktól eltérően az  élelmiszerlánc területén a  fővárosi és megyei kormányhivatal járási 
hivatala állat-egészségügyi és élelmiszer-ellenőrző hivatala (a  továbbiakban: járási állategészségügyi hivatal) 
élelmiszer-biztonsági szempontból ellenőrzi, hogy a  biocid termék ipari alkalmazása, raktározása, valamint 
a  biocid termékkel végzett foglalkozásszerű tevékenység megfelel-e az  528/2012/EU európai parlamenti és 
tanácsi rendeletben meghatározott követelményeknek, valamint ellenőrzi a  forgalomba hozott biocid termék 
engedélyében foglaltak betartását. A járási állategészségügyi hivatal a határozatát közli az OTH-val is.

(3) A  biocid termék mintáját a  járási népegészségügyi intézet a  vonatkozó iratanyaggal, a  biocid termék biztonsági 
adatlapjával együtt, eredeti csomagolásban valamely, a  biocid termék vizsgálatára kijelölt laboratóriumba 
(a  továbbiakban: laboratórium) küldi. Az  eredményről a  laboratórium értesíti az  OTH-t, amely az  eredmény 
ismeretében jogszabálysértés esetében megteszi a  szükséges intézkedéseket a  termék forgalomból történő 
kivonása, valamint a  megfelelő szankció alkalmazása érdekében, továbbá haladéktalanul értesíti a  tagállamok 
illetékes hatóságait és az Európai Bizottságot (a továbbiakban: Bizottság).

(4) Az  (1)  bekezdésben foglaltaktól eltérően az  állat-egészségügyben felhasználásra kerülő biocid termék 
felhasználását – annak valamennyi hatóanyaga közösségi jegyzékbe történő felvételéig – a  fővárosi és megyei 
kormányhivatal élelmiszerlánc-biztonsági és állat-egészségügyi igazgatósága (a  továbbiakban: élelmiszerlánc-
biztonsági és állat-egészségügyi igazgatóság) ellenőrzi. Az  ellenőrzés eredményéről az  élelmiszerlánc-biztonsági 
és állat-egészségügyi igazgatóság az  ellenőrzési jegyzőkönyv 30 napon belüli megküldésével tájékoztatja a  járási 
népegészségügyi intézetet.

(5) A (2) bekezdés szerinti ellenőrzés során a járási állategészségügyi hivatal a biocid terméket biztonsági adatlapjával 
együtt, eredeti csomagolásban a  laboratóriumba küldi. Az  eredményről a  laboratórium értesíti a  NÉBIH-et, amely 
az eredmény ismeretében jogszabálysértés esetében megteszi a szükséges intézkedéseket, továbbá az eredményről 
tájékoztatja az OTH-t is.

(6) Amennyiben az (5) bekezdés szerint kapott ellenőrzési eredmény alapján annak szükségessége felmerül, az OTH
a) értesíti a Bizottságot, és
b) a  biocid termékkel kapcsolatosan az  élelmiszerlánc területén kívül is megteszi az  528/2012/EU európai 

parlamenti és a tanácsi rendelet, a Kbtv. vagy a kémiai terhelési bírság alkalmazásának részletes szabályairól 
szóló kormányrendelet alapján szükséges intézkedéseket.



66304 M A G Y A R  K Ö Z L Ö N Y  •  2013. évi 141. szám 

11. A biocid termékekkel foglalkozó bizottság

22. § (1) A  biocid termékekkel foglalkozó bizottságban részt vevő tagot az  országos tisztifőorvos jelöli ki az  OTH vagy 
az irányítása alá tartozó költségvetési szerv foglalkoztatottjai közül.

(2) A tag feladatellátásához szükséges feltételeket az OTH biztosítja.
 (3) A  bizottságban a  tag által képviselendő tárgyalási álláspontot az  OTH előzetesen egyezteti a  NÉBIH-hel, ha 

a bizottság ülése – annak napirendje alapján – a 17. § szerinti állategészségügyi biocid terméket is érint.

12. Információs szolgálat és méregfelügyelet

23. § (1) Az OTH információs szolgálatot működtet, valamint a honlapján elérhetővé teszi
a) a  biocid termékek engedélyezésének és forgalomba hozatalának szabályaira vonatkozó információkat, 

valamint
b) a Magyarországon engedéllyel rendelkező biocid termékekre vonatkozó információk közül a következőket:

ba) a termék nevét,
bb) az engedély adatai közül az engedély számát, iktatószámát, az engedély lejáratának időpontját, első 

engedély számát, iktatószámát, a kiállító hatóság megnevezését, a termék nevét az első engedélyen,
bc) az engedélyes nevét és címét,
bd) a gyártó nevét és címét,
be) a biocid terméktípus számát és megnevezését, valamint
bf ) a termék hatóanyagának megnevezését, koncentrációját, gyártóját és tisztaságát.

(2) A biocid termék és hatóanyag vonatkozásában a méregfelügyeleti és terméknyilvántartási bejelentést az OTH végzi.
 (3) A  biocid termékekkel összefüggő mérgezési eseteket az  Országos Kémiai Biztonsági Intézetben működő 

Egészségügyi Toxikológiai Tájékoztató Szolgálat mérgező anyag csoportok szerint csoportosítja, és minden év 
március 31-éig összesítve jelenti az OTH-nak.

13. Biocid termékek előállításának, forgalmazásának és engedélyezésének átmeneti rendszere

24. § (1) Az 528/2012/EU európai parlamenti és tanácsi rendelet 89. cikk (2) bekezdése alapján, az 1451/2007/EK bizottsági 
rendelet alapján már értékelt vagy értékelés alatt álló, azonban a  szóban forgó terméktípus vonatkozásában 
még nem jóváhagyott, létező hatóanyagokat tartalmazó biocid termékek Magyarország területén történő 
forgalmazására a  biocid termékek előállításának és forgalomba hozatalának feltételeiről szóló miniszteri 
rendeletben foglaltak alkalmazandóak.

(2) Az  1451/2007/EK bizottsági rendelet szerint az  adott terméktípus vonatkozásában jóváhagyott hatóanyagokat 
tartalmazó biocid termékre kiadott engedély a  jóváhagyást követő két éven belül csak értékelést nem igényelő 
változások esetén módosítható.

(3) Az  1451/2007/EK bizottsági rendelet alapján már értékelt vagy értékelés alatt álló, azonban az  adott terméktípus 
vonatkozásában még nem jóváhagyott, létező hatóanyagokat tartalmazó biocid termékre kiadott engedély 
a  jóváhagyást megelőzően legalább három hónappal, értékelést igénylő változás esetén is módosítható 
a terméktípus vonatkozásában.

14. Záró rendelkezések

25. §  Ez a rendelet 2013. szeptember 1-jén lép hatályba.

26. §  Ez a rendelet
a) a biocid termékek forgalmazásáról és felhasználásáról szóló 2012. május 22-i 528/2012/EU európai parlamenti 

és a tanácsi rendelet,
b) a  biocid termékek forgalomba hozataláról szóló 98/8/EK európai parlamenti és tanácsi irányelv 16.  cikkének 

(2) bekezdésében említett 10 éves munkaprogram második szakaszáról szóló 2007. december 4-i 1451/2007/EK 
bizottsági rendelet

végrehajtásához szükséges rendelkezéseket állapít meg.



M A G Y A R  K Ö Z L Ö N Y  •  2013. évi 141. szám 66305

27. § (1) A  kémiai terhelési bírság alkalmazásának részletes szabályairól szóló 224/2008. (IX. 9.) Korm. rendelet 
(a továbbiakban: R.) 1. § (1) bekezdése a következő f ) ponttal egészül ki:
(Aki)
„f ) az 528/2012/EU európai parlamenti és tanácsi rendeletben”
[meghatározott kötelezettségét elmulasztja, megszegi, vagy más módon megsérti (a  továbbiakban együtt: 
kötelezettségszegés), – a (2) és (3) bekezdésben foglalt eltérésekkel – 50 000–5 000 000 forintig terjedő bírsággal sújtható.]

(2) Az R. 1. § (3) bekezdés c) pontja helyébe a következő rendelkezés lép:
(100 000–10 000 000 forintig terjedő bírság szabható ki, ha a természetes személy, jogi személy vagy jogi személyiséggel 
nem rendelkező szervezet)
„c) az 528/2012/EU európai parlamenti és tanácsi rendeletben, a biocid termékek engedélyezésének és forgalomba 
hozatalának egyes szabályairól szóló rendeletben, vagy a biocid termékek előállításának és forgalomba hozatalának 
feltételeiről szóló rendeletben meghatározott, az  engedéllyel történő forgalomba hozatalra és felhasználásra 
vonatkozó előírásokat megsérti;”

(3) Az R. 5. § (5) bekezdése a következő d) ponttal egészül ki:
(Ez a rendelet)
„d) a biocid termékek forgalmazásáról és felhasználásáról szóló 2012. május 22-i 528/2012/EU európai parlamenti és 
tanácsi rendelet”
(végrehajtásához szükséges rendelkezéseket állapítja meg.)

(4) Hatályát veszti az R. 4. §-a.

Orbán Viktor s. k.,
  miniszterelnök

A Kormány 317/2013. (VIII. 28.) Korm. rendelete
a közszolgáltató kiválasztásáról és a hulladékgazdálkodási közszolgáltatási szerződésről

A Kormány a  hulladékról szóló 2012.  évi CLXXXV.  törvény 88.  § (1)  bekezdés 18.  pontjában kapott felhatalmazás alapján, 
az Alaptörvény 15. cikk (1) bekezdésében meghatározott feladatkörében eljárva a következőket rendeli el:

1. A felhívás, illetve a dokumentáció tartalma

1. § (1) A  települési önkormányzat a  helyi hulladékgazdálkodási közszolgáltatási szerződés megkötésére irányuló 
közbeszerzési eljárást megindító felhívást, vagy többszakaszos eljárás esetén az  ajánlattételi felhívást 
(a  továbbiakban együtt: felhívás), illetve dokumentációt úgy készíti el, hogy az  a  hulladékról szóló 2012.  évi 
CLXXXV.  törvénnyel (a  továbbiakban: Ht.), az  Országos Hulladékgazdálkodási Tervvel (a  továbbiakban: OHT), 
a területi hulladékgazdálkodási tervekkel, az Országos Megelőzési Programmal (a továbbiakban: OMP) és a területi 
megelőzési programokkal, valamint a  Ht. 35.  §-ának végrehajtására megalkotott települési önkormányzati 
rendelettel összhangban legyen.

(2) A  felhívásban – többszakaszos eljárás esetén legkésőbb az  ajánlattételi felhívásban –, illetve a  dokumentációban 
a közbeszerzésekről szóló 2011. évi CVIII. törvényben (a továbbiakban: Kbt.) meghatározottakkal összhangban meg 
kell határozni:
a) a hulladékgazdálkodási közszolgáltatásba (a  továbbiakban: közszolgáltatás) bevont terület települési, 

földrajzi és közlekedési jellemzőit;
b) a közszolgáltatással érintett terület lakosságának számát az  utolsó lezárt és elérhető, Központi Statisztikai 

Hivatal által közölt adatokkal;
c) a közszolgáltatás megkezdésének tervezett időpontját és a közszolgáltatás ellátásának tervezett időtartamát;
d) a települési önkormányzati rendelet szerinti helyi szabályozás főbb jellemzőit;
e) a közszolgáltatás körébe tartozó hulladék várható mennyiségét, fajtáját és összetételét;
f ) az elkülönített hulladékgyűjtésbe bevonható települések vagy lakosok számát;



66306 M A G Y A R  K Ö Z L Ö N Y  •  2013. évi 141. szám 

g) az OHT-ben és a  területi hulladékgazdálkodási tervben, továbbá az  OMP-ben és a  területi megelőzési 
programban megfogalmazott célokat és követelményeket;

h) a települési önkormányzat, illetve önkormányzati társulás tulajdonában lévő hulladékgazdálkodási 
létesítményeket, amelyeket a  közszolgáltatás körébe tartozó hulladékgazdálkodási feladatok elvégzésére 
a  települési önkormányzat kijelölt, vagy a  települési önkormányzat közigazgatási területéhez legközelebb 
lévő, és a  közszolgáltatás körébe tartozó hulladékgazdálkodási feladat elvégzéséhez szükséges 
hulladékgazdálkodási létesítményt;

i) a h)  pont szerinti hulladékgazdálkodási létesítmények közbeszerzési eljárás megkezdésének időpontjában 
fennálló műszaki állapotát, technológiai tulajdonságait, és a  rendelkezésre álló kezelési technológiák 
kapacitását, az alkalmazott kezelési módszereket, valamint

j) a települési önkormányzat, illetve önkormányzati társulás tulajdonában lévő járműveket, gépeket, 
berendezéseket és eszközöket, amelyeket a  közszolgáltatás körébe tartozó hulladékgazdálkodási feladatok 
elvégzésére a  települési önkormányzat kijelölt, vagy a közszolgáltatás körébe tartozó hulladékgazdálkodási 
feladatok elvégzéséhez szükséges – és az  ajánlattevő által biztosítandó – járműveket, gépeket, 
berendezéseket és eszközöket;

k) a j) pont szerinti – az ajánlatkérő által biztosított – járművek, gépek, berendezések és eszközök közbeszerzési 
eljárás megkezdésének időpontjában fennálló, és a  közszolgáltatás teljesítése szempontjából lényeges 
műszaki és technológiai tulajdonságait.

(3) A felhívásnak, illetve a dokumentációnak tartalmaznia kell a közszolgáltatás regionális fejlesztésére vonatkozó célok 
és tervek bemutatását, figyelemmel a közszolgáltatás helyi sajátosságaira, igényeire.

(4) A  felhívásban, illetve a  dokumentációban az  ajánlattevő részére elő kell írni arra vonatkozó nyilatkozattételi-
kötelezettséget, hogy az ajánlattevő nyertessége esetén a közszolgáltatáson kívül végzett gazdasági tevékenysége 
nem veszélyezteti a hulladékgazdálkodási közszolgáltatási szerződésben vállalt kötelezettségeinek teljesítését.

(5) A  felhívásban az  ajánlatkérő előírja, hogy a  közös ajánlattevők jelöljék meg maguk közül azt a  szervezetet vagy 
személyt, amelyet – nyertességük esetén – az ajánlatkérő közszolgáltatónak minősít.

2. Az ajánlat

2. § (1) Az ajánlatnak
a) a közszolgáltatás ellátásának módjára és szervezésére;
b) a közszolgáltatás teljesítéséhez rendelkezésre álló eszközökre, berendezésekre, technológiára, műszaki 

felszereltségre, létesítményekre;
c) a közszolgáltatás minőségének biztosítása érdekében tett módszerekre, intézkedésekre, illetve vizsgálati 

eszközök alkalmazására;
d) a közegészségügyi, környezetvédelmi és hulladékgazdálkodási szempontból jelentős intézkedéseknek 

a bemutatására;
e) az elkülönített hulladékgyűjtésre;
f ) a közszolgáltatás és a  településen végzett más hulladékgazdálkodási tevékenységek kapcsolatának, 

összhangjának alakítására;
g) a közszolgáltatással összefüggő fejlesztések elvégzésére;
h) a közszolgáltatás körébe tartozó tevékenységek belső ellenőrzésének rendjére;
i) a fogyasztói érdekek érvényesülésének és védelmének biztosítékaira és módszereire;
j) a közszolgáltatás körébe tartozó hulladékgazdálkodási feladatok finanszírozásának módjára;
k) a hulladékgazdálkodási közszolgáltatási díj beszedésének módjára, valamint
l) az ügyfélszolgálati, tájékoztatási, nyilvántartási, adatkezelési és adatszolgáltatási rendszer működtetésére
vonatkozó szakmai ajánlatot kell tartalmaznia.

(2) A szakmai ajánlatot adatokkal és leírásokkal kell alátámasztani.
 (3) Az ajánlatban meg kell jelölni a közszolgáltatás azon részét, amelyre vonatkozólag az ajánlattevő vagy a részvételre 

jelentkező harmadik személlyel kíván szerződést kötni.
 (4) Az  ajánlatkérő nem kérhet olyan körülményekre vonatkozó szakmai ajánlatot, amelyet a  közbeszerzési eljárásban 

az alkalmasság körében vizsgál.
 (5) Az alkalmassági követelményekre vonatkozó vizsgálatnak legalább az (1) bekezdés b)–e) pontjában meghatározott 

feltételekre kell kiterjednie, a  közbeszerzési eljárásokban az  alkalmasság és a  kizáró okok igazolásának, valamint 



M A G Y A R  K Ö Z L Ö N Y  •  2013. évi 141. szám 66307

a  közbeszerzési műszaki leírás meghatározásának módjáról szóló 310/2011. (XII. 23.) Korm. rendelet 15.  § 
(3) bekezdésében meghatározottakkal összhangban.

3. §  A nyertes ajánlattevőnek legkésőbb a  közszolgáltatási szerződés hatálybalépésekor a  következő feltételekkel kell 
rendelkeznie:
a) a közszolgáltatás ellátásához szükséges hatósági engedéllyel rendelkező és megfelelő műszaki állapotban 

levő járművekkel, gépekkel, berendezésekkel és eszközökkel, valamint olyan – tulajdonában, kezelésében 
vagy bérleményében levő – telephellyel, amely alkalmas a közszolgáltatás végzéséhez szükséges járművek, 
gépek, berendezések és eszközök tárolására, tisztítására, fertőtlenítésére és műszaki ellenőrzésére;

b) olyan felszerelésekkel és eszközökkel, amelyek a közszolgáltatás keretében ellátni szándékozott tevékenység 
gyakorlása során esetlegesen bekövetkező környezeti károk azonnali beavatkozást igénylő elhárításához 
szükségesek;

c) a közszolgáltatás ellátásához szükséges létszámú – és a  vonatkozó jogszabályok előírásainak megfelelően 
képzett – szakemberrel;

d) a hulladékgazdálkodási közszolgáltatási engedéllyel és az  Országos Hulladékgazdálkodási Ügynökség 
(a továbbiakban: OHÜ) által kiállított minősítő okirattal.

3. A hulladékgazdálkodási közszolgáltatási szerződés

4. § (1) A  hulladékgazdálkodási közszolgáltatási szerződés a  Ht. 34.  § (5)  bekezdésében foglaltakon túlmenően 
a következőket tartalmazza:
a) a közszolgáltatás minőségi ismérveit, az OHÜ által meghatározott minősítési osztályt;
b) a közszolgáltatás finanszírozásának elveit és módszereit;
c) a települési önkormányzatnak a  közszolgáltatás finanszírozásában vállalt kötelezettsége teljesítésére 

vonatkozó feltételeket és biztosítékokat, ha a  települési önkormányzat a  közszolgáltatás finanszírozásában 
kötelezettséget vállal;

d) a hulladékgazdálkodási közszolgáltatási díj beszedésére vonatkozó módszer leírását; valamint
e) azokat a  feltételeket, amelyek mellett a  közszolgáltató a  közszolgáltatás teljesítésére alvállalkozót vehet 

igénybe, figyelemmel a Kbt. 128. §-ában foglaltakra is.
 (2) A hulladékgazdálkodási közszolgáltatási szerződésben a közszolgáltató kötelességeként meg kell határozni:

a) a közszolgáltatás folyamatos és teljes körű ellátását;
b) a közszolgáltatás meghatározott rendszer, módszer és gyakoriság szerinti teljesítését, ideértve az évenkénti 

lomtalanítás és az elkülönített gyűjtés teljesítését is, ha a települési önkormányzat rendelete ezt előírja;
c) az OHÜ által meghatározott minősítési osztály szerinti követelmények biztosítását, és a  minősítő okirat 

hulladékgazdálkodási közszolgáltatási szerződés hatályosságának ideje alatti folyamatos meglétét;
d) a közszolgáltatás teljesítéséhez szükséges mennyiségű és minőségű jármű, gép, eszköz, berendezés 

biztosítását, valamint a szükséges létszámú és képzettségű szakember alkalmazását;
e) a közszolgáltatás folyamatos, biztonságos ellátásához szükséges fejlesztések és karbantartások elvégzését;
f ) a közszolgáltatás körébe tartozó hulladék kezelésére meghatározott helyek és létesítmények igénybevételét;
g) a nyilvántartási rendszer működtetését és a  közszolgáltatás teljesítésével összefüggő adatszolgáltatás 

rendszeres teljesítését;
h) a fogyasztók számára könnyen hozzáférhető ügyfélszolgálat és tájékoztatási rendszer működtetését;
i) a nyilvántartási, adatkezelési és adatszolgáltatási rendszer létrehozásához és folyamatos működtetéséhez 

szükséges feltételeket; valamint
j) a fogyasztói kifogások és észrevételek elintézési rendjének megállapítását.

(3) A  hulladékgazdálkodási közszolgáltatási szerződésben a  települési önkormányzat kötelességeként meg kell 
határozni:
a) a közszolgáltatás hatékony és folyamatos ellátásához a  közszolgáltató számára szükséges információk 

szolgáltatását, a Ht. 35. § g) pontjában foglaltakra tekintettel;
b) a közszolgáltatás körébe nem tartozó hulladékgazdálkodási tevékenységek közszolgáltatással történő 

összehangolásának elősegítését;
c) a közszolgáltatásnak a településen végzett más közszolgáltatásokkal való összehangolásának elősegítését;



66308 M A G Y A R  K Ö Z L Ö N Y  •  2013. évi 141. szám 

d) a települési igények kielégítésére alkalmas hulladék gyűjtésére, szállítására, kezelésére szolgáló helyek és 
létesítmények meghatározását; valamint

e) a közszolgáltató kizárólagos közszolgáltatási jogának biztosítását az  önkormányzati tulajdonban lévő 
hulladékgazdálkodási létesítmények vonatkozásában.

5. § (1) Ha a  közbeszerzési eljárás lefolytatását a  Kbt. nem írja elő, a  közszolgáltatási szerződésnek az  Európai Unió 
működéséről szóló szerződés 106. cikke (2) bekezdésének az általános gazdasági érdekű szolgáltatások nyújtásával 
megbízott egyes vállalkozások javára közszolgáltatás ellentételezése formájában nyújtott állami támogatásra való 
alkalmazásáról szóló, 2011. december 20-i 2012/21/EU bizottsági határozat (a továbbiakban: 2012/21/EU bizottsági 
határozat) előírásainak kell megfelelnie.

(2) Az  (1)  bekezdés szerinti közszolgáltatási szerződésben meghatározott – a  4.  § (1)  bekezdés c)  pontja szerinti  – 
finanszírozás mértéke nem haladhatja meg a  közszolgáltatási kötelezettségek teljesítéséhez szükséges nettó 
költséget, azaz a  közszolgáltatás ellátásával kapcsolatban felmerült költségek és az  ezzel összefüggésben 
keletkezett bevételek – ideértve a  hulladékgazdálkodási közszolgáltatási díjat – különbségét. A  4.  § (1)  bekezdés 
c) pontja szerinti finanszírozás mértékét a 2012/21/EU bizottsági határozat 5. cikke szerint kell megállapítani.

(3) Ha a kedvezményezett a 4. § (1) bekezdés c) pontja szerinti finanszírozással együtt a 2012/21/EU bizottsági határozat 
5.  cikkének megfelelően meghatározott összeget meghaladó finanszírozásban részesül, a  túlkompenzációt 
a  közszolgáltatási szerződésben meghatározott határidőn belül visszafizeti. Ha a  túlkompenzáció összege nem 
haladja meg az átlagos éves ellentételezés összegének 10%-át, a túlkompenzáció átvihető a következő időszakra és 
levonható az arra az időszakra fizetendő támogatás összegéből.

(4) A  kedvezményezett a  támogatásról olyan elkülönített elszámolást vezet, amelyből a  (2) és (3)  bekezdésben 
meghatározott követelmények ellenőrizhetők.

4. Záró rendelkezések

6. § (1) Ez a rendelet a kihirdetését követő 8. napon lép hatályba.
 (2) E rendelet szabályait a rendelet hatálybalépését követően megkezdett közbeszerzési eljárásokra kell alkalmazni.
 (3) Az  5.  § az  Európai Unió működéséről szóló szerződés 106.  cikke (2)  bekezdésének az  általános gazdasági érdekű 

szolgáltatások nyújtásával megbízott egyes vállalkozások javára közszolgáltatás ellentételezése formájában nyújtott 
állami támogatásra való alkalmazásáról szóló, 2011. december 20-i 2012/21/EU bizottsági határozat hatálya alá 
tartozó támogatást tartalmaz.

7. §  A felhívásban, illetve a  dokumentációban az  1.  § (2)  bekezdés g)  pontjában foglaltak meghatározásától abban 
az  esetben lehet eltekinteni, ha az  OHT és az  OMP elfogadásáról a  Kormány határozatot még nem hozott, vagy 
a  területi hulladékgazdálkodási terveket és a  területi megelőzési programokat a  környezetvédelemért felelős 
miniszter még nem hagyta jóvá.

8. §  Hatályát veszti a  hulladékkezelési közszolgáltató kiválasztásáról és a  közszolgáltatási szerződésről szóló 
224/2004. (VII. 22.) Korm. rendelet.

Orbán Viktor s. k.,
  miniszterelnök



M A G Y A R  K Ö Z L Ö N Y  •  2013. évi 141. szám 66309

A Kormány 318/2013. (VIII. 28.) Korm. rendelete
a hulladéklerakási járulék megfizetéséről és felhasználásának céljairól

A Kormány a hulladékról szóló 2012. évi CLXXXV. törvény 88. § (1) bekezdés 22. és 30. pontjában kapott felhatalmazás alapján, 
az Alaptörvény 15. cikk (1) bekezdésében meghatározott feladatkörében eljárva a következőket rendeli el:

1. A hulladéklerakási járulék megfizetésének szabályai

1. §  A hulladékról szóló 2012. évi CLXXXV. törvény (a  továbbiakban: Ht.) 68.  § (1)  bekezdése alapján hulladéklerakási 
járulék (a továbbiakban: járulék) fizetésére kötelezett (a továbbiakban: kötelezett) a Ht. 68. § (3) bekezdése szerinti 
bejelentést az  Országos Környezetvédelmi, Természetvédelmi és Vízügyi Főfelügyelőség (a  továbbiakban: OKTVF) 
részére az 1. melléklet szerinti formanyomtatvány egy példányban történő megküldésével teljesíti.

2. § (1) A  kötelezett a  járulékot átutalással fizeti meg. Az  átutalás közlemény rovatában fel kell tüntetni a  befizetéssel 
érintett negyedévet.

(2) A  kötelezett a  Ht. 68.  § (6)  bekezdése szerinti adatszolgáltatást a  2.  melléklet szerinti formanyomtatvány egy 
példányban történő megküldésével teljesíti.

2. A hulladéklerakási járulék felhasználásának céljai

3. § (1) A hulladéklerakási járulékból befolyt összeget a környezetvédelemért felelős miniszter a következőkre fordítja:
a) az egyes közszolgáltatások ellátásáról és az  ezzel összefüggő törvénymódosításokról szóló 2013. évi 

CXXXIV. törvény 3.  § (5)  bekezdése alapján az  ideiglenes ellátás, valamint a  szükségellátás költségeinek, 
illetve az  ideiglenes ellátás és szükségellátás során felmerülő működési, fejlesztési és ellenőrzési költségek 
fedezetére;

b) a hulladékgazdálkodási közszolgáltatás működtetésének biztosítására és fejlesztésére;
c) a hulladékképződés megelőzését szolgáló ösztönző rendszerek támogatására;
d) az elkülönített hulladékgyűjtés költségeinek fedezésére;
e) a hulladék hasznosítására vonatkozó országos célok teljesítéséhez szükséges beruházás, technológiai 

fejlesztés támogatására;
f ) a hulladékgazdálkodással kapcsolatos általános célok érvényesítéséhez szükséges feladatok finanszírozására;
g) a hulladéklerakók rekultivációjára, a  jogellenesen elhelyezett vagy elhagyott hulladék elszállítására, 

kezelésére;
h) a hulladékgazdálkodással kapcsolatos lakossági szemléletformálásra, illetve tájékoztatásra;
i) az országos és területi hulladékgazdálkodási tervek, megelőzési programok előkészítésének és 

megalkotásának finanszírozására;
j) egyéb, a  környezetvédelemért felelős miniszter által meghatározott, hulladékgazdálkodással összefüggő 

állami feladatok ellátására;
k) a b)–j)  pontban foglalt feladatok végrehajtása körében felmerülő működési és fejlesztési költségek 

fedezetére; továbbá
l) a hulladéklerakási járulék befizetési kötelezettségének körében felmerülő pénzügyi, számviteli, hatósági, 

ellenőrzési és ügyviteli feladatok ellátásának fedezetére.
 (2) A  környezetvédelemért felelős miniszter az  (1)  bekezdés k) és l)  pontjában meghatározott feladatra 

a  hulladéklerakási járulékból befolyt összeg tárgyévi pénzforrásainak 10%-át, de legfeljebb 2 milliárd forintot 
használhat fel.

(3) Az  (1) és (2)  bekezdésben meghatározott feladatokat a  fejezeti kezelésű előirányzatok kezelésének és 
felhasználásának szabályairól szóló miniszteri rendelet szerint kell finanszírozni.

3. Záró rendelkezések

4. §  Ez a rendelet a kihirdetését követő napon lép hatályba.

5. § (1) A  hulladéklerakási járulékból befolyt összeget 2014. június 30-ig elsődlegesen a  3.  § (1)  bekezdés a), b) és 
l) pontjában meghatározott célok finanszírozására kell fordítani.



66310 M A G Y A R  K Ö Z L Ö N Y  •  2013. évi 141. szám 

(2) Az  (1)  bekezdésben foglalt célok finanszírozása után fennmaradó összeget a  3.  § (1)  bekezdés c)–k)  pontjában 
meghatározott célokra lehet fordítani.

6. §  Hatályát veszti a  hulladéklerakási járulék megfizetésének részletes szabályairól szóló 104/2013. (IV. 5.)  
Korm. rendelet.

Orbán Viktor s. k.,
  miniszterelnök



M A G Y A R  K Ö Z L Ö N Y  •  2013. évi 141. szám 66311

1. melléklet a 318/2013. (VIII. 28.) Korm. rendelethez

Hulladéklerakási járulékfizetési kötelezettség bejelentő lap 
 

E nyomtatvány kitöltését a hulladéklerakási járulék megfizetéséről és felhasználásának céljairól 
szóló 318/2013. (VIII. 28.) Korm. rendelet írja elő 

Bejelentőlap hulladéklerakási 

járulék megfizetésének 
kötelezettségére 

Adatszolgáltató:     

Neve: 
 
 KÜJ-azonosító, 
(Környezetvédelmi Ügyfél Jel) 
ha van: 

KSH törzsszám (statisztikai számjel): 
 
                            -                                 - 

Cím: 
 
................................................................................................................................................................
.......................... 
 ............................................................... 

város, község 
      
 irányítószám     
  
 ......................................................................................................................................                          
......................... 

utca, út, tér,    házszám 
      
 HRSZ: 
.................................................... 

Cégjegyzékszáma: □□.□□.□□□□□□ 

Adószám: □□□□□□□□.□.□□ 
