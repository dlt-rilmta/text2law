354/2009. (XII. 30.) Korm. rendelete### a munkabiztonsági szakértői tevékenységről.
A Kormány a munkavédelemről szóló 1993. évi XCIII. törvény 88. § (2) bekezdés c) pontjában foglalt felhatalmazás alapján, az Alkotmány 35. § (1) bekezdésének b) pontjában meghatározott feladatkörében eljárva a következő rendeletet alkotja:
1. § A munkabiztonsági szakértői tevékenység folytatását az 1. számú mellékletben felsorolt szakterületeken az Országos Munkavédelmi és Munkaügyi Főfelügyelőség (a továb biak ban: OMMF), valamint a Magyar Mérnöki Kamara (a továb biak ban: MMK) területi mérnöki kamarái (a továb biak ban együtt: engedélyező szerv) engedélyezi.
2. § (1) A kérelmező az engedély iránti kérelmet a lakóhelye szerint ille té kes területi mérnöki kamaránál (a továb biak ban: területi mérnöki kamara) nyújtja be a) az 1. számú melléklet 1–22. pontjában foglalt szakterületeken, valamint
b) az 1. számú melléklet 23–25. pontjában foglalt szakterületeken kizárólag akkor, ha a kérelmező a felsőoktatási alapképzés műszaki, természettudományi vagy agrár szakán szerzett végzettséggel rendelkezik.
(2) A kérelmező, amennyiben az (1) bekezdés b) pontjában nem említett felsőfokú végzettséggel rendelkezik, az engedély iránti kérelmét az OMMF-hez nyújtja be az 1. számú melléklet 23–25. pontjában foglalt szakterületeken.
3. § (1) Az engedély iránti kérelmet a) a 2. § (1) bekezdésében foglaltak esetén a 3. számú melléklet, b) a 2. § (2) bekezdésében foglaltak esetén a 2. számú melléklet szerinti adattartalommal, az engedélyező szerv által rendszeresített nyomtatványon vagy elektronikus űrlapon kell benyújtani.
(2) A kérelmezőnek a választott szakterületen felsőfokú végzettséggel és felsőfokú munkavédelmi (munkabiztonsági) szakképzettséggel, és legalább 5 éves munkabiztonsági gyakorlattal kell rendelkeznie.
(3) Az engedély iránti kérelemhez mellékelni kell a) a szakirányú felsőfokú végzettséget igazoló oklevél (bizonyítvány) másolatát, külföldi felsőoktatási intézmény
által kiállított oklevél esetén annak magyar fordítását, valamint a honosításáról szóló iratot, b) a szakmai gyakorlat részletes leírását, c) a szakmai gyakorlatot, így különösen a foglalkoztatási jogviszony vagy vállalkozói tevékenység igazolását,
továbbá d) az igazgatási szolgáltatási díj befizetésének igazolását.
(4) Amennyiben a kérelmező a felsőfokú végzettségével kapcsolatos adatokat nem igazolja, az engedélyező szerv megkereséssel fordul az adatokról nyilvántartást vezető hatósághoz.
4. § A szakértői engedélyt vissza kell vonni, ha a) az engedélyező szerv a szakértői tevékenység gyakorlásával összefüggő hatósági ellenőrzés során megállapítja,
hogy az engedély kiadásának feltételei az engedély kiadásának időpontjában nem álltak fenn, illetve a szakértői tevékenység gyakorlása során nem állnak fenn,
b) a szakértő a tevékenységét az engedélyében foglaltaktól eltérően vagy az e rendeletben előírt rendelkezések megsértésével folytatja, és a jogsértést az engedélyező szerv felszólítására sem szünteti meg.
5. § (1) Az engedélyező szerv a munkabiztonsági szakértői tevékenység végzésére jogosult személyekről nyilvántartást vezet, amely tartalmazza a szolgáltatási tevékenység megkezdésének és folytatásának általános szabályairól szóló tör vény ben (a továb biak ban: Szolgtv.) meghatározott adatokon túlmenően az engedély kiadásának napját, a szakértői tevékenység szüneteltetésének tényét és időtartamát, valamint a kérelmező hozzájárulása esetén a kérelmező kérelemben megadott egyéb személyes és a végzettségére vonatkozó adatait.
(2) Az engedélyező szerv – a kérelmező hozzájárulása alapján – közzéteszi a szolgáltatóknak a Szolgtv.-ben meghatározott adatain túl a szolgáltatás szüneteltetésének tényét és időtartamát.
(3) A munkabiztonsági szakértő köteles a nyilvántartott adatokban bekövetkezett változást az engedélyező szervnek haladéktalanul bejelenteni.
6. § A szakértő az engedélyező szervnél kérheti szakértői tevékenységének szüneteltetését a kezdőnap és az időtartam megjelölésével. Visszamenőleges szüneteltetésnek nincs helye.
7. § Az engedélyező szerv a munkabiztonsági szakértőt a nyilvántartásból törli, ha a) a szakértői tevékenység végzésére jogosító engedélyt visszavonja, b) a törlést a munkabiztonsági szakértő kéri, c) a szakértő elhunyt.
8. § (1) Ez a rendelet 2010. január 1-jén lép hatályba. Rendelkezéseit – a (4) bekezdés kivételével – a hatálybalépését köve tően indult ügyekben kell alkalmazni.
(2) A munkavédelemről szóló 1993. évi XCIII. törvény egyes rendelkezéseinek végrehajtásáról szóló 5/1993. (XII. 26.) MüM rendelet alapján kiadott, az e rendelet hatálybalépését megelőző napon hatályos szakértői engedély az abban meghatározott időpontig hatályos. Az engedély hatályának leteltét köve tően a munkabiztonsági szakértői
tevékenység folytatására csak új engedély alapján kerülhet sor. Az engedélyező szerv a korábban hatályos engedély lejártával a munkabiztonsági szakértőt – a (3) bekezdésben foglalt kivétellel – törli a nyilvántartásból.
(3) Az a munkabiztonsági szakértő, aki az 1. számú melléklet 1–22. pontjában foglalt szakterületeken 2009. december 31. napján az OMMF nyilvántartásában szerepel, és nem rendelkezik a 2. § (1) bekezdésében meghatározott végzettséggel, engedélyének lejártával ezen szakterületnek megfelelő újabb engedély iránti kérelmet terjeszthet elő a lakóhelye szerint ille té kes területi mérnöki kamaránál, ha az igazságügyért felelős miniszter 2006. január 1-jét megelőzően az igazságügyi szakértői névjegyzékbe külön jogszabály alapján az 1. számú melléklet 1–22. pontjában foglalt szakterületeknek megfelelő igazságügyi szakértői szakterületek valamelyikére felvette.
(4) Az e rendelet hatálybalépése előtt a szakértői engedély meghosszabbítása iránt benyújtott és el nem bírált kérelmet e rendelet rendelkezései szerint kell elbírálni azzal, hogy az engedély a korábbi engedély lejártát követő naptól kezdődő hatállyal adható ki.
(5) Ez a rendelet a belső piaci szolgáltatásokról szóló, 2006. december 27-i 2006/123/EK európai parlamenti és tanácsi irányelvnek való megfelelést szolgálja.
A miniszterelnök helyett: Kiss Péter s. k., a társadalompolitika összehangolásáért felelős