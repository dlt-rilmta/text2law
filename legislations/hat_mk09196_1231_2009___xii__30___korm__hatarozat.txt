1231/2009. (XII. 30.) Korm. határozat###
 a Magyar Köztársaság Kormánya és a Magyarországi Zsidó Hitközségek Szövetsége között 1998. október 1-jén létrejött Megállapodás kiegészítéséről szóló megállapodásra adott felhatalmazásról.
1. A Kormány felhatalmazást ad az oktatási és kulturális miniszternek, hogy a Magyar Köztársaság Kormánya nevében a Magyarországi Zsidó Hitközségek Szövetségével a következő megállapodást megkösse:
„MEGÁLLAPODÁS a Magyar Köztársaság Kormánya és a Magyarországi Zsidó Hitközségek Szövetsége között az 1998. október 1-jén létrejött Megállapodás kiegészítéséről
1. A Magyar Köztársaság Kormánya (a továb biak ban: Kormány) és a Magyarországi Zsidó Hitközségek Szövetsége (a továb biak ban: MAZSIHISZ) az egyházak hitéleti és közcélú tevékenységének anyagi feltételeiről szóló 1997. évi CXXIV. törvény 3. § (3) bekezdésének meg fele lően megvizsgálta a MAZSIHISZ-nek a nem természetben visszaigényelt ingatlanokra vonatkozó pénzbeli igény járadékká alakítására vonatkozó kérését, és megállapította, hogy az 1058/1999. (V. 28.) Korm. határozatban közzétett, a Magyar Köztársaság Kormánya és a Magyarországi Zsidó Hitközségek Szövetsége között 1998. október 1-jén létrejött Megállapodásban megállapított járadék összege nem elégséges ahhoz, hogy a MAZSIHISZ az általa már hosszabb ideje ténylegesen meg valósított, a magyarországi zsidóság érdekében kifejtett tevékenységét a korábbi szinten fenn tudja tartani. 2. Mindezek figye lembe véte lével, annak érdekében, hogy a MAZSIHISZ tevékenységének szűkítésére ne kényszerüljön, és biztosíthatóvá váljanak a MAZSIHISZ-t megillető, más egyházakkal azonos jogok és az azok gyakorlását lehetővé tevő feltételek, a Kormány és a MAZSIHISZ a nem természetben visszaigényelt ingatlanok alapján járó járadék kiegészítésében állapodnak meg. A járadék kiegészítésének összegét 2011. évtől – kölcsönösen elfogadott szempontok és értékelés alapján – kettőszázmillió forintban állapítják meg. A járadék kiegészítését, amely hitéleti és közszolgálati célokra egyaránt felhasználható, az 1058/1999. (V. 28.) Korm. határozatban közzétett
megállapodásban megállapított járadékkal együtt, azzal azonos feltételekkel és valorizációval kell a MAZSIHISZ számára folyósítani. 3. A MAZSIHISZ a volt egyházi ingatlanok tulajdoni helyzetének rendezéséről szóló 1991. évi XXXII. törvényen alapuló, annak 2. § (5) bekezdése alapján rendezendő ingatlanigényeiért járó kártalanítást a járadéknak az 1058/1999. (V. 28.) Korm. határozatban közzétett megállapodás szerinti, továbbá a járadék kiegészítésének a jelen megállapodás szerinti folyósításával kielégítettnek tekinti.”
2. A Kormány felhívja a feladatkörrel rendelkező minisztereket, hogy az 1. pont szerinti megállapodásban foglaltak végrehajtásáról annak aláírását köve tően gondoskodjanak.
3. Ez a határozat a közzétételét követő napon lép hatályba.
A miniszterelnök helyett: Kiss Péter s. k., a társadalompolitika összehangolásáért felelős