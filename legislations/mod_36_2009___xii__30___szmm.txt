A szociális és munkaügyi miniszter 36/2009. (XII. 30.) SZMM rendelete
a megváltozott munkaképességû személyek foglalkoztatásához nyújtható költségvetési támogatás
megállapításának részletes szabályairól  szóló 15/2005. (IX. 2.) FMM rendelet módosításáról
A foglalkoztatás elõsegítésérõl és a munkanélküliek ellátásáról  szóló 1991. évi IV. törvény 39.  § (6) bekezdés b) pontjának
2. alpontjában kapott felhatalmazás alapján, a szociális és munkaügyi miniszter feladat- és hatáskörérõl 170/2006. (VII. 28.) Korm.
rendelet 1.  § a) pontjában megállapított feladatkörömben eljárva a következõket rendelem el:
1.  § (1) A megváltozott munkaképességû személyek foglalkoztatásához nyújtható költségvetési támogatás megállapításának 
részletes szabályairól  szóló 15/2005. (IX. 2.) FMM rendelet (a továb biak ban: R.) 3.  § (4) bekezdése helyébe a következõ
rendelkezés lép:
M A G Y A R   K Ö Z L Ö N Y • 2009. évi 196. szám 49867
„(4) A védett foglalkoztatók költségkompenzációs támogatása összegének megállapítását a 3 évre  szóló hatósági
keretszerzõdés érvényességi ideje alatt évente kell kérelmezni. A kérelmet a szociális és munkaügyi miniszter bírálja el.
A támogatást – a folyósítás részletes feltételeit tartalmazó, az SZMM-mel megkötött hatósági keretszerzõdésben,
valamint az éves támogatási szerzõdésben foglaltak szerint – havonta, utólag kell folyósítani. A 2010. január 1-jén
hatósági keretszerzõdéssel rendelkezõ támogatott részére, 2010. február hónapban – a 2009. év november hónapjára
kiutalt támogatási összeg háromszorosának vagy a 2009 évben megítélt támogatási összeg 3/12 részének mértékéig –
kérelmére egyszeri elõleg folyósítható.”
2.  § Az R. 4.  § (6) bekezdése helyébe a következõ rendelkezés lép:
„(6) A rehabilitációs költségtámogatás összegének megállapítását a védett szervezeti szerzõdés érvényességi ideje
alatt évente kell kérelmezni. A kérelmet a szociális és munkaügyi miniszter bírálja el. A támogatást – a folyósítás
részletes feltételeit tartalmazó, az SZMM-mel megkötött védett szervezeti szerzõdésben, valamint az éves támogatási
szerzõdésben foglaltak szerint – havonta, utólag kell folyósítani. A 2010. január 1-jén védett szervezeti szerzõdéssel
rendelkezõ támogatott részére, 2010. február hónapban – a 2009. év november hónapjára kiutalt támogatási összeg
háromszorosának mértékéig vagy a 2009. évben megítélt támogatási összeg 3/12 része mértékéig – kérelmére
egyszeri elõleg folyósítható.”
3.  § (1) Ez a rendelet 2010. január 1-jén lép hatályba.
(2) Ez a rendelet a hatályba lépését követõ napon hatályát veszti.
Dr. Herczog László s. k.,
szociális és munkaügyi miniszter