33/2009. (XII. 30.) NFGM rendelete### a Társadalmi Megújulás Operatív Program, a Társadalmi Infrastruktúra Operatív Program, valamint a Közép-Magyarországi Operatív Program egyes prioritásainak végrehajtásában közreműködő szervezetek kijelöléséről szóló 9/2008. (VII. 25.) NFGM rendelet módosításáról.
A 2007–2013 programozási időszakban az Európai Regionális Fejlesztési Alapból, az Európai Szociális Alapból és a Kohéziós Alapból származó támogatások felhasználásának alapvető szabályairól és felelős intézményeiről szóló 255/2006. (XII. 8.) Korm. rendelet 21. § (3) bekezdésének b) pontjában kapott felhatalmazás alapján, a nemzeti fejlesztési és gazdasági miniszter feladat- és hatásköréről szóló 134/2008. (V. 14.) Korm. rendelet 1. § h) pontjában meghatározott feladatkörömben eljárva, a pénzügyminiszter feladat- és hatásköréről szóló 169/2006. (VII. 28.) Korm. rendelet 1. § a) pontjában meghatározott feladatkörében eljáró pénzügyminiszterrel egyetértésben, a következőket rendelem el:
1. § A Társadalmi Megújulás Operatív Program, a Társadalmi Infrastruktúra Operatív Program, valamint a KözépMagyarországi Operatív Program egyes prioritásainak végrehajtásában közreműködő szervezetek kijelöléséről szóló 9/2008. (VII. 25.) NFGM rendelet (a továb biak ban: R.) 1. § (1) bekezdése a következő e) ponttal egészül ki: [A Társadalmi Megújulás Operatív Program (a továb biak ban: TÁMOP) meg valósítása során az ESZA Európai Szociális Alap Nemzeti Programirányító Iroda Társadalmi Szolgáltató Közhasznú Társaság (a továb biak ban: ESZA Kht.) látja el a közreműködő szervezeti feladatokat] „e) a romák lakhatását elősegítő komplex telep-programmal összefüggésben a 3. prioritás keretében meghirdetésre kerülő 3.3.7 és a 6. prioritás keretében meghirdetésre kerülő 6.1.2 konstrukciók” (végrehajtása területén.) 2. § Az R. 1. § (2) bekezdés a) pontja helyébe a következő rendelkezés lép: [A TÁMOP meg valósítása során az Oktatási és Kulturális Minisztérium Támogatáskezelő Igazgatósága (a továb biak ban: OKM TI) látja el a közreműködő szervezeti feladatokat] „a) a minőségi oktatás és hozzáférés biztosítása mindenkinek című 3. prioritás, az (1) bekezdés e) pontjában meghatározott konstrukció kivételével” (végrehajtása területén.)
3. § Az R. 1. § (3) bekezdése a) pontja helyébe a következő rendelkezés lép: [A TÁMOP meg valósítása során a Strukturális Alapok Programiroda (a továb biak ban: STRAPI) látja el a közreműködő szervezeti feladatokat] „a) az egészségmegőrzés és egészségügyi humánerőforrás-fejlesztés című 6. prioritás, az (1) bekezdés e) pontjában meghatározott konstrukció kivételével; valamint” (végrehajtása területén.)
4. § (1) E rendelet a kihirdetését követő 3. napon lép hatályba, és a hatálybalépését követő napon hatályát veszti. (2) Az R. 1. §-ában az „ESZA Európai Szociális Alap Nemzeti Programirányító Iroda Társadalmi Szolgáltató Közhasznú
Társaság (a továb biak ban: ESZA Kht.)” szövegrész helyébe az „ESZA Társadalmi Szolgáltató Nonprofit Korlátolt Felelősségű Társaság (a továb biak ban: ESZA Nonprofit Kft.)” szövegrész lép.
(3) Az R. 2. § a) pontjában, valamint 3. § a) pontjában az „ESZA Kht.” szövegrész helyébe az „ESZA Nonprofit Kft.” szövegrész lép.
Varga István s. k., nemzeti fejlesztési és gazdasági miniszter