376/2010. (XII. 31.) Korm. rendelet###
 a Balaton és a parti zóna nádasainak védelméről, valamint az ezeken folytatott nádgazdálkodás szabályairól szóló 22/1998. (II. 13.) Korm. rendelet módosításáról.
A Kormány a környezet védelmének általános szabályairól szóló 1995. évi LIII. törvény 110. § (7) bekezdés 26. pontjában kapott
felhatalmazás alapján, az Alkotmány 35. § (1) bekezdés b) pontjában meghatározott feladatkörében eljárva a következőket rendeli el:
1. § A Balaton és a parti zóna nádasainak védelméről, valamint az ezeken folytatott nádgazdálkodás szabályairól szóló
22/1998. (II. 13.) Korm. rendelet (a továbbiakban: Kr.) 5. § (1) bekezdése helyébe a következő rendelkezés lép:
„(1) A (2) bekezdésben meghatározott nádasokat környezet-, természet- és vízminőség-védelmi szempontból
ötévenként, a partvonal-szabályozási és vízpart-rehabilitációs tervek felülvizsgálatát megelőzően minősíteni kell.”
2. § A Kr. 5. § (5) bekezdése helyébe a következő rendelkezés lép:
„(5) Az (1) bekezdésben meghatározott minősítést, a (2)–(4) bekezdésben foglalt egységes szempontok szerint
– a működési területével érintett nemzeti park igazgatóság, valamint a működési területével érintett
környezetvédelmi és vízügyi igazgatóság közreműködésével – az illetékes felügyelőség végzi el.”
3. § A Kr. a következő 11. §-sal egészül ki:
„11. § (1) Az 5. § (1) és (4) bekezdésében előírt kötelezettség teljesítéséhez szükséges megalapozó felméréseket,
adatgyűjtéseket 2011. január 1. napja és 2012. december 31. napja között, azt követően a tényleges minősítést és
felülvizsgálatot legkésőbb 2013. június 30-ig kell elvégezni. (2) Ez a § 2013. július 1-jén hatályát veszti.”
4. § (1) Ez a rendelet a kihirdetését követő 8. napon lép hatályba.
(2) Ez a rendelet a hatálybalépését követő napon hatályát veszti.
Dr. Navracsics Tibor s. k., miniszterelnök-helyettes