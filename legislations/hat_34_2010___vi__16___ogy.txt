Az Országgyûlés 34/2010. (VI. 16.) OGY határozata
az Állami Számvevõszék elnökét és alelnökeit jelölõ eseti bizottság létrehozásáról*
1. Az Országgyûlés az Állami Számvevõszékrõl szóló 1989. évi XXXVIII. törvény 7. § (1) bekezdésére figyelemmel az Állami
Számvevõszék elnökének és alelnökeinek megválasztásához szükséges jelölés érdekében – a Házszabály 34. §
(1) bekezdése, illetve 35. §-a alapján – eseti bizottságot hoz létre.
2. A bizottság neve: az Állami Számvevõszék elnökét és alelnökeit jelölõ bizottság (a továbbiakban: bizottság).
3. A bizottság feladata: jelölt állítása az Állami Számvevõszék elnöki és két alelnöki tisztségére.
4. A bizottság 8 tagból áll, tagjai országgyûlési képviselõk. A tagokra a képviselõcsoportok vezetõi tesznek ajánlást
az alábbiak szerint:
a Fidesz 4
a KDNP 1
az MSZP 1
a Jobbik 1
az LMP 1
tagot ajánlhat.
5. A bizottság elnökére a kormánypárti, alelnökére az ellenzéki képviselõcsoportok a bizottsági tagságra jelöltek körébõl
terjesztenek elõ javaslatot.
6. A bizottság elnökének, alelnökének és tagjainak megválasztására a képviselõcsoportok vezetõinek javaslata alapján
az Országgyûlés elnöke terjeszt elõ javaslatot az Országgyûlésnek, amelyrõl az vita nélkül határoz. A bizottság akkor is
megalakul, ha valamelyik képviselõcsoport nem vesz részt az ajánlásban, illetve jelölésben, azonban az országgyûlési
arányoknak megfelelõ szavazati arányok ilyenkor is változatlanok maradnak. A bizottság megalakulása során tagot
nem jelölõ képviselõcsoport a bizottság fennállása alatt bármikor jelölhet tagot, melyet az eredeti eljárásnak
megfelelõen választ meg az Országgyûlés.
7. Az Állami Számvevõszék elnökjelöltjévé, illetve alelnökjelöltjévé az válik, aki legalább öt bizottsági tag „igen”
szavazatát megkapta.
8. Az Országgyûlés felkéri a bizottságot, hogy a jelöltek személyérõl haladéktalanul döntsön.
9. A bizottság tagjai munkájukért díjazásban nem részesülnek.
10. A bizottság ügyrendjét – a létrehozásáról szóló határozat szabályainak figyelembevételével – a Házszabály vonatkozó
rendelkezései alapján maga állapítja meg.
11. A bizottság mûködésének költségei az Országgyûlés költségvetésébõl kerülnek biztosításra.
12. A bizottság megbízatása a tagok megválasztását követõ alakuló üléssel kezdõdik és az Állami Számvevõszék
elnökének és alelnökeinek megválasztásáig tart.
13. E határozat a közzétételének napján lép hatályba.
Dr. Schmitt Pál s. k.,
az Országgyûlés elnöke
Hegedûs Lorántné s. k., Dr. Tarnai Richárd s. k.,
az Országgyûlés jegyzõje az Országgyûlés jegyzõje
* A határozatot az Országgyûlés a 2010. június 14-i ülésnapján fogadta el.
21482 M A G Y A R K Ö Z L Ö N Y • 2010. évi 103. szám