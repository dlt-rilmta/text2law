2010. CLXXXIV. törvény a bíróságok elnevezéséről, székhelyéről és illetékességi területének meghatározásáról.
1. § (1) A városi és kerületi bíróságok (a továbbiakban együtt: helyi bíróság), a munkaügyi bíróságok, továbbá a megyei
bíróságok elnevezését és illetékességi területét az 1. melléklet tartalmazza.
(2) Az ítélőtáblák elnevezését és illetékességi területét a 2. melléklet tartalmazza.
(3) A Legfelsőbb Bíróság illetékességi területe az ország egész területére kiterjed.
2. § (1) A helyi és a munkaügyi bíróság székhelye – a (2) bekezdésben foglalt kivétellel – az elnevezésében megjelölt település.
(2) A kerületi bíróságok székhelye Budapest. (3) A megyei bíróságok székhelyét az 1. melléklet tartalmazza.
(4) Az ítélőtáblák székhelye az elnevezésükben megjelölt település, a Fővárosi Ítélőtábla esetében pedig Budapest.
(5) A Legfelsőbb Bíróság székhelye Budapest. 3. § (1) Törvény által meghatározott ügyekben első fokon – a 3. mellékletben kijelölt megyei bíróságokon az ott
meghatározott illetékességi területen – katonai tanácsok járnak el.
(2) A kijelölt megyei bíróságokon működő katonai tanácsok által első fokon elbírált ügyekben másodfokon a Fővárosi
Ítélőtábla katonai tanácsa jár el. 4. § (1) E törvény 2011. március 1-jén lép hatályba.
(2) A Zala Megyei Bíróság és a Zala Megyei Bíróság illetékességi területéhez tartozó helyi bíróságok határozata ellen
a törvény hatálybalépését követően előterjesztett jogorvoslatot bírálja el a Pécsi Ítélőtábla.
(3) Hatályát veszti az ítélőtáblák és a fellebbviteli ügyészi szervek székhelyének és illetékességi területének
megállapításáról szóló 2002. évi XXII. törvény. Dr. Schmitt Pál s. k., Dr. Kövér László s. k.,
köztársasági elnök az Országgyűlés elnöke