46/2010. (XII. 31.) VM rendelet###
 az Európai Mezőgazdasági Vidékfejlesztési Alapból az agrár-erdészeti rendszerek mezőgazdasági földterületeken történő első létrehozásához nyújtandó támogatás igénybevételének részletes szabályairól szóló 46/2009. (IV. 16.) FVM rendelet, valamint az Európai Mezőgazdasági Vidékfejlesztési Alapból a mezőgazdasági területek erdősítéséhez nyújtandó támogatás igénybevételének részletes szabályairól szóló 88/2007. (VIII. 17.) FVM rendelet módosításáról.
A mezőgazdasági, agrár-vidékfejlesztési, valamint halászati támogatásokhoz és egyéb intézkedésekhez kapcsolódó eljárás egyes
kérdéseiről szóló 2007. évi XVII. törvény 81. § (3) bekezdés a) pontjában kapott felhatalmazás alapján – az egyes miniszterek,
valamint a Miniszterelnökséget vezető államtitkár feladat- és hatásköréről szóló 212/2010. (VII. 1.) Korm. rendelet 94. § a) pontjában
meghatározott feladatkörömben eljárva – a következőket rendelem el:
1. § (1) Az Európai Mezőgazdasági Vidékfejlesztési Alapból az agrár-erdészeti rendszerek mezőgazdasági földterületeken
történő első létrehozásához nyújtandó támogatás igénybevételének részletes szabályairól szóló 46/2009. (IV. 16.) FVM
rendelet (a továbbiakban: R1.) 4. § (2) bekezdése helyébe a következő rendelkezés lép:
„(2) A 3. § (2) bekezdésének a) pontja szerinti támogatási forma az ingatlan-nyilvántartásban szántó, szőlő, gyümölcsös
művelési ágban nyilvántartott terület esetén választható.” (2) Az R1. 4. § (3) bekezdése a következő c) ponttal egészül ki:
(A kérelmező az alábbi feltételek esetén jogosult támogatásra:)
„c) Natura 2000 területen történő megvalósítás esetében rendelkezik a területileg illetékes természetvédelmi
hatóságnak az agrár-erdészeti rendszer telepítésére vonatkozó támogató nyilatkozatával.”
2. § Az R1. 5. § (5) bekezdése helyébe a következő rendelkezés lép:
„(5) Ha a támogatott terület az ingatlan-nyilvántartásban szántó, szőlő, gyümölcsös művelési ágban van nyilvántartva,
a támogatásra jogosult köteles a művelési ág legelőre történő megváltoztatását – a külön jogszabályokban foglaltak
szerint – a területileg illetékes ingatlanügyi hatóságnál bejelenteni, így a kifizetési kérelem benyújtását követően
támogatás csak akkor folyósítható, ha az ingatlan-nyilvántartásban a művelési ág legelőre történő átvezetése
megtörtént.” 3. § Az R1. 7. § (5) bekezdése helyébe a következő rendelkezés lép:
„(5) A területen található összes idős, méretes fát meg kell hagyni, kivéve, ha az az erdőről, az erdő védelméről és
az erdőgazdálkodásról szóló törvény végrehajtásáról szóló miniszteri rendeletben meghatározott idegenhonos, vagy
intenzíven terjedő fafajnak minősül.” 4. § Az Európai Mezőgazdasági Vidékfejlesztési Alapból a mezőgazdasági területek erdősítéséhez nyújtandó támogatás
igénybevételének részletes szabályairól szóló 88/2007. (VIII. 17.) FVM rendelet (a továbbiakban: R2.) 5. § (3) bekezdése
helyébe a következő rendelkezés lép: „(3) Az erdőtelepítés megkezdettnek minősül, ha az alábbi tevékenységek bármelyikét megkezdték:
a) telepítéssel kapcsolatos aa) csemeteültetés, ab) dugványozás vagy magvetés,
b) kiegészítő intézkedés megvalósítása.” 5. § Az R2. 12. § (2) bekezdése helyébe a következő rendelkezés lép:
„(2) Az erdőtelepítés első kiviteléhez, az ápolásához, valamint erdőtelepítés miatti jövedelemkiesés pótlásához
nyújtott támogatás az első kifizetési kérelem alapján az első kivitel elvégzését követően akkor fizethető ki, ha
az erdészeti hatóság az erdőtelepítés befejezését az Országos Erdőállomány Adattárba bejegyezte, és arról jogerős
határozatot hozott. A második kifizetési kérelem benyújtását követően támogatás csak akkor folyósítható, ha
az ingatlan-nyilvántartásban az erdő művelési ág átvezetése legkésőbb a második kifizetési kérelem benyújtásának
évében június 30-ig megtörtént.” 6. § Az R2. 13. § (1) bekezdése a következő d) ponttal egészül ki:
(A felvett támogatás jogosulatlanul igénybe vett támogatásnak minősül, valamint az adott erdőrészlethez kapcsolódóan
megállapított támogatási jogosultság megszűnik, ha) „d) az erdő művelési ág ingatlan-nyilvántartási átvezetését a támogatásra jogosult nem kérelmezi az első kifizetési
kérelem benyújtását követő év végéig.” 7. § Az R1. 1. számú melléklete helyébe e rendelet 1. melléklete lép.
8. § Hatályát veszti az R1. 4. § (5) bekezdésének d) pontja.
9. § Az R1. 14. § (2) bekezdése helyébe a következő rendelkezés lép:
„(2) E rendeletnek az Európai Mezőgazdasági Vidékfejlesztési Alapból az agrár-erdészeti rendszerek mezőgazdasági
földterületeken történő első létrehozásához nyújtandó támogatás igénybevételének részletes szabályairól szóló
46/2009. (IV. 16.) FVM rendelet, valamint az Európai Mezőgazdasági Vidékfejlesztési Alapból a mezőgazdasági
területek erdősítéséhez nyújtandó támogatás igénybevételének részletes szabályairól szóló 88/2007. (VIII. 17.) FVM
rendelet módosításáról szóló 46/2010. (XII. 31.) VM rendelettel (a továbbiakban: 2. módosító rendelet) hatályon kívül
helyezett 4. § (5) bekezdésének d) pontját a 2. módosító rendelet hatálybelépésekor folyamatban lévő ügyekben nem
kell alkalmazni.” 10. § Hatályát veszti az R2. 3. § (2) bekezdésének f) pontja, valamint a 10. § (5) bekezdés a) pontja.
11. § Az R2. 16. § (2) bekezdése helyébe a következő rendelkezés lép:
„(2) E rendeletnek az Európai Mezőgazdasági Vidékfejlesztési Alapból az agrár-erdészeti rendszerek mezőgazdasági
földterületeken történő első létrehozásához nyújtandó támogatás igénybevételének részletes szabályairól szóló
46/2009. (IV. 16.) FVM rendelet, valamint az Európai Mezőgazdasági Vidékfejlesztési Alapból a mezőgazdasági
területek erdősítéséhez nyújtandó támogatás igénybevételének részletes szabályairól szóló 88/2007. (VIII. 17.) FVM
rendelet módosításáról szóló 46/2010. (XII. 31.) VM rendelettel (a továbbiakban: 1. módosító rendelet) hatályon kívül
helyezett 3. § (2) bekezdés f) pontját, valamint a 10. § (5) bekezdés a) pontját az 1. módosító rendelet
hatálybelépésekor folyamatban lévő ügyekben nem kell alkalmazni.” 12. § E rendelet a kihirdetését követő napon lép hatályba és a hatálybalépést követő napon hatályát veszti.
Dr. Fazekas Sándor s. k., vidékfejlesztési miniszter