2010. évi LIII. törvény
az általános forgalmi adóról szóló 2007. évi CXXVII. törvény módosításáról*
1. § Az általános forgalmi adóról szóló 2007. évi CXXVII. törvény (a továbbiakban: Áfa tv.) 11. § (3) bekezdése helyébe
a következõ rendelkezés lép:
„(3) Nem minõsül ellenérték fejében teljesített termékértékesítésnek
a) a közcélú adomány,
b) ha az adóalany – vállalkozásának céljára tekintettel – más tulajdonába ingyenesen enged át árumintát és kis értékû
terméket.”
2. § Az Áfa tv. 14. §-a a következõ új (3) bekezdéssel egészül ki:
„(3) Nem minõsül ellenérték fejében teljesített szolgáltatásnyújtásnak a közcélú adományozás.”
3. § Az Áfa tv. 133. § b) pontja helyébe a következõ rendelkezés lép:
[A 132. § alkalmazásában nem minõsül az eredetileg levonható elõzetesen felszámított adó összegét meghatározó
tényezõk utólagos változásának:]
„b) a 11. § (3) bekezdésében és a 14. § (3) bekezdésében meghatározott esetek;”
4. § Az Áfa tv. 259. §-a a következõ új 9/A. ponttal egészül ki:
[E törvény alkalmazásában]
„9/A. közcélú adomány, adományozás: a közhasznú szervezet, a kiemelkedõen közhasznú szervezet részére
a közhasznú szervezetekrõl szóló törvényben nevesített közhasznú tevékenység, a kiemelkedõen közhasznú
besorolást megalapozó közfeladat támogatására, valamint a külön törvényben meghatározott feltételeknek
megfelelõ egyház részére az ott meghatározott tevékenysége támogatására fordított termék, szolgáltatás, feltéve,
hogy
a) az ügyletre vonatkozó okirat, egyéb körülmény valós tartalma alapján nem állapítható meg, hogy az nem szolgálja,
vagy csak látszólag szolgálja a közhasznú, a közérdekû, továbbá – egyház esetében – a külön törvényben
meghatározott célt,
b) az nem jelent vagyoni elõnyt az adományozónak, az adományozó tagjának (részvényesének), vezetõ
tisztségviselõjének, felügyelõ bizottsága vagy igazgatósága tagjának, könyvvizsgálójának, illetve ezen személyek
vagy a természetes személy tag (részvényes) közeli hozzátartozójának azzal, hogy nem minõsül vagyoni elõnynek
az adományozó nevére, tevékenységére történõ utalás, és
c) az adományozó rendelkezik a közhasznú szervezet, a kiemelkedõen közhasznú szervezet, az egyház által kiállított
igazolással, amely tartalmazza az adományozó és az adományozott nevét, székhelyét vagy állandó lakóhelyét,
adószámát, adószám hiányában egyedi azonosítására szolgáló jelét és a támogatott célt, továbbá közhasznú
szervezet, kiemelkedõen közhasznú szervezet esetében a közhasznúsági fokozatot;”
5. § Ez a törvény a kihirdetését követõ napon lép hatályba.
Sólyom László s. k., Dr. Schmitt Pál s. k.,
köztársasági elnök az Országgyûlés elnöke
* A törvényt az Országgyûlés a 2010. június 14-i ülésnapján fogadta el.
21480 M A G Y A R K Ö Z L Ö N Y • 2010. évi 103. szám
IX. Határozatok Tára
politikai nyilatkozat
A Nemzeti Együttmûködésrõl 21481