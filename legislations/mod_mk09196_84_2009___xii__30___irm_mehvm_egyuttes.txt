84/2009. (XII. 30.) IRM–MeHVM együttes rendelet###
 a polgárok személyi adatainak és lakcímének nyilvántartásából teljesített adatszolgáltatásért, a kapcsolatfelvétel céljából való megkeresésért, valamint értesítésért fizetendő igazgatási szolgáltatási díjról szóló 16/2007. (III. 13.) IRM–MeHVM együttes rendelet módosításáról.
A polgárok személyi adatainak és lakcímének nyilvántartásáról szóló 1992. évi LXVI. törvény 47. § (2) bekezdés c) pontjában kapott felhatalmazás alapján, az igazságügyi és rendészeti miniszter feladat- és hatásköréről szóló 164/2006. (VII. 28.) Korm. rendelet 1. § p) pontjában, továbbá a Miniszterelnöki Hivatalt vezető miniszter feladat- és hatásköréről 29/2008. (II. 19.) Korm. rendelet 1. § (1) bekezdés i) pontjában meghatározott feladatkörben eljárva, a pénzügyminiszter feladat- és hatásköréről szóló 169/2006. (VII. 28.) Korm. rendelet 1. § b) pontjában foglalt feladatkörében eljáró pénzügyminiszterrel egyetértésben, a következőket rendeljük el:
1. § A polgárok személyi adatainak és lakcímének nyilvántartásából teljesített adatszolgáltatásért, a kapcsolatfelvétel céljából való megkeresésért, valamint értesítésért fizetendő igazgatási szolgáltatási díjról szóló 16/2007. (III. 13.) IRM–MeHVM együttes rendelet (a továb biak ban R.) melléklete e rendelet melléklete szerint módosul.
2. § Az R. 4. § (1) bekezdése helyébe a következő rendelkezés lép: „(1) A díjfizetési kötelezettség – adatszolgáltatási eljárás esetében ideértve a fellebbezés díját is – az adatszolgáltatásra ille té kes szerv pénztárába készpénzben történő befizetéssel vagy az általa megjelölt költségvetési elszámolási számla, előirányzat-felhasználási keretszámla (a továb biak ban együtt: bankszámla) javára történő átutalási megbízással, ille tő leg készpénz-átutalási megbízással való megfizetéssel teljesíthető. A díjat a szolgáltatás teljesítésétől számított 15 napon belül, ille tő leg a fellebbezés benyújtásakor kell megfizetni. A melléklet 6. pontja szerinti adatszolgáltatás díjának megfizetésére vonatkozó szabályokat a Magyar Országos Közjegyzői Kamara (a továb biak ban: országos kamara) és a nyilvántartást vezető szerv közötti együttműködési megállapodás rögzíti.”
3. § Az R. 4. § (6) bekezdése helyébe az alábbi rendelkezés lép: „(6) Az elektronikus kapcsolattartás keretében teljesített adatszolgáltatásért fizetendő díj a díjtétel és – kivéve ahol e rendelet melléklete eltérően rendelkezik – a tételszám szorzata.”
4. § (1) E rendelet a kihirdetését követő 45. napon lép hatályba. (2) E rendelet a hatályba lépését követő napon hatályát veszti.
Dr. Forgács Imre s. k., Dr. Molnár Csaba s. k., igazságügyi és rendészeti miniszter a Miniszterelnöki Hivatalt vezető miniszter