23/2009. (XII. 30.) KvVM rendelet###
 az egyes környezetvédelmi és vízügyi előirányzatok felhasználásának és ellenőrzésének szabályairól szóló 4/2008. (II. 14.) KvVM rendelet módosításáról.
Az államháztartásról szóló 1992. évi XXXVIII. törvény 124. §-ának (9) bekezdésében kapott felhatalmazás alapján, az államháztartás működési rendjéről szóló 217/1998. (XII. 30.) Korm. rendelet 2. §-ának 2. pontjában meghatározott feladatkörömben eljárva – a pénzügyminiszter feladat- és hatásköréről szóló 169/2006. (VII. 28.) Korm. rendelet 1. §-ának a) pontjában meghatározott feladatkörében eljáró pénzügyminiszterrel egyetértésben – a következőket rendelem el:
1. § Az egyes környezetvédelmi és vízügyi előirányzatok felhasználásának és ellenőrzésének szabályairól szóló 4/2008. (II. 14.) KvVM rendelet (a továb biak ban: R.) 1. §-ának helyébe a következő rendelkezés lép: „1. § E rendelet hatálya a XVI. Környezetvédelmi és Vízügyi Minisztérium fejezetben meghatározott környezetvédelmi és vízügyi előirányzatok közül a a) Hulladékkezelési és -gazdálkodási feladatok, b) Állami feladatok költséghatékony átvállalása az NKP meg valósításában, c) Az illegális hulladéklerakók felszámolásának feladatai valamint d) Környezetvédelemmel kapcsolatos fejlesztések támogatása előirányzatokra (a továb biak ban együtt: Kövi) terjed ki.”
2. § Az R. 7. §-ának (2) bekezdése helyébe a következő rendelkezés lép: „(2) Az 1. § a), b) és d) pontjában megjelölt előirányzatra rendelkezésre álló források felhasználásáról a miniszter – a (3) bekezdésben meghatározott módon vagy pályázati felhívás nélkül, szakmai programok alapján – dönt.”
3. § Ez a rendelet a kihirdetését követő 8. napon lép hatályba és a hatályba lépését követő második napon hatályát veszti.
Szabó Imre s. k., környezetvédelmi és vízügyi miniszter