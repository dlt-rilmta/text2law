17/2016. (V. 13.) BM rendelete a fejezeti kezelésű előirányzatok felhasználásának rendjéről.
Az államháztartásról szóló 2011.  évi CXCV.  törvény 109.  § (5)  bekezdésében kapott felhatalmazás alapján, az  államháztartásról 
szóló törvény végrehajtásáról szóló 368/2011. (XII. 31.) Korm. rendelet 1.  melléklet 13.  pontjában meghatározott 
feladatkörömben eljárva, – a Kormány tagjainak feladat- és hatásköréről szóló 152/2014. (VI. 6.) Korm. rendelet 90. § 2. pontjában 
meghatározott feladatkörében eljáró nemzetgazdasági miniszterrel egyetértésben – a következőket rendelem el:
1. § A központi költségvetésről szóló törvénynek a  Belügyminisztérium fejezetében eredeti előirányzatként 
megállapított fejezeti kezelésű előirányzatok, a  költségvetési évet megelőző évek központi költségvetéséről 
szóló törvényeiben Belügyminisztérium fejezetet irányító szerv vezetője által vezetett minisztérium és annak 
jogelődjei költségvetési fejezetében megállapított fejezeti kezelésű előirányzatok költségvetési maradványai, 
az államháztartásról szóló törvény végrehajtásáról szóló 368/2011. (XII. 31.) Korm. rendelet alapján a költségvetési 
év során megállapított új fejezeti kezelésű előirányzatok – az államháztartásról szóló 2011. évi CXCV. törvény 109. § 
(5) bekezdése szerinti – felhasználási szabályait az 1. melléklet tartalmazza.
2. § (1) Az  1.  melléklet 34. sora alapján az  Európai Bizottság SA.34770 (2012/N-2). számú határozata hatálya alá tartozó 
kulturális célú támogatás (a továbbiakban: kulturális célú támogatás) nyújtható.
(2) Kulturális célú támogatás az európai uniós versenyjogi értelemben vett állami támogatásokkal kapcsolatos eljárásról 
és a  regionális támogatási térképről szóló 37/2011. (III. 22.) Korm. rendelet 27.  §-ában meghatározottak szerint 
nyújtható.
(3) Kulturális célú támogatás esetén támogatási döntést 2018. szeptember 1-ig lehet hozni.
3. § Ez a rendelet a kihirdetését követő napon lép hatályba.
4. § Ez a rendelet az Európai Bizottság SA.34770 (2012/N-2). számú határozata hatálya alá tartozó támogatást tartalmaz.
5. § Hatályát veszti a  fejezeti és központi kezelésű előirányzatok felhasználásának rendjéről szóló 19/2015. (V. 29.) 
BM rendelet.
Dr. Pintér Sándor s. k.,
 belügyminiszter