359/2009. (XII. 30.) Korm. rendelet###
 a Társadalmi Megújulás Operatív Program 1. prioritás 1.1.2. konstrukció: „Decentralizált programok a hátrányos helyzetűek foglalkoztatásáért”, valamint a Társadalmi Megújulás Operatív Program 1. prioritás 1.1.1. konstrukció: „Megváltozott munkaképességű emberek rehabilitációjának és foglalkoztatásának segítése” keretében nyújtható támogatásokról szóló 132/2009. (VI. 19.) Korm. rendelet módosításáról.
A Kormány a foglalkoztatás elősegítéséről és a munkanélküliek ellátásáról szóló 1991. évi IV. törvény 43. § (5) bekezdésében kapott felhatalmazás alapján, az Alkotmány 35. § (1) bekezdés b) pontjában foglalt feladatkörében eljárva a következő rendeletet alkotja:
1. § A Társadalmi Megújulás Operatív Program 1. prioritás 1.1.2. konstrukció: „Decentralizált programok a hátrányos helyzetűek foglalkoztatásáért”, valamint a Társadalmi Megújulás Operatív Program 1. prioritás 1.1.1. konstrukció: „Megváltozott munkaképességű emberek rehabilitációjának és foglalkoztatásának segítése” keretében nyújtható támogatásokról szóló 132/2009. (VI. 19.) Korm. rendelet (a továb biak ban: R.) 6. § (2) bekezdése helyébe a következő rendelkezés lép: „(2) A 3. § b) pontjának bb) alpontja, valamint az (1) bekezdés alkalmazásában munkatapasztalat-szerzés: a) a munkavállaló munkabírásának, ille tő leg – képzettségének, képességeinek, esetleges korábbi szakmai
tapasztalatainak figye lembe véte lével – a valós munkafeltételek között zajló munkavégzésre való alkalmasságának felmérésére szolgáló foglalkoztatás;
b) az első alkalommal munkába álló személyek számára nyitva álló foglalkoztatási lehetőség; c) a programban résztvevő személy korábbi munkakörétől eltérő új munkakörben, vagy a korábbihoz hasonló, de
magasabb képzettségi fokot igénylő másik munkakörben történő foglalkoztatása.”
2. § Az R. 10. §-a helyébe a következő rendelkezés lép: „Ha a 3. § e)–f) pontjai szerinti vizsgálatot a munkaadó, illetve a képző intézmény kezdeményezi, a munkaügyi központ a vizsgálat költségeit közvetlenül a vizsgálatot végző szervnek téríti meg.”
3. § Az R. 11. §-a a következő (3) bekezdéssel egészül ki: „(3) Az 1.1.1. Programba nem vonható be a 2. § (4) bekezdésében meghatározott személy.”
4. § (1) Az R. 12. § (1) bekezdése a következő h) ponttal egészül ki: [Az 1.1.1. Program keretében a következő támogatások nyújthatók:] „h) a munkahelyi adaptációt elősegítő támogatás.”
(2) Az R. 12. § (2) bekezdése kiegészül a következő c) ponttal: [Az (1) bekezdés a)–d) pontjában meghatározott támogatásokra a 4–10. §-okban foglalt rendelkezéseket meg fele lően alkalmazni kell azzal, hogy] „c) az 5. §-ban meghatározott bértámogatás nem nyújtható olyan személy foglalkoztatásához, aki nem minősül a Munkaerőpiaci Alap foglalkoztatási alaprészéből nyújtott foglalkoztatást bővítő támogatás szempontjából, külön jogszabályban meghatározott megváltozott munkaképességű személynek.”
5. § Az R. 13. §-a a következő (6)–(7) bekezdésekkel egészül ki: „(6) A támogatás nyújtására az R. szabályait azzal az eltéréssel kell alkalmazni, hogy a támogatás nyújtásának nem feltétele az akkreditációs tanúsítvány megléte. (7) A támogatás akkor nyújtható, ha a munkaadó által munkaviszony keretében foglalkoztatott megváltozott munkaképességű munkavállaló foglalkoztatására a munkavállaló meglévő képességeinek megfelelő, a munkaképesség változás mértékét figye lembe vevő munkakörben kerül sor.”
6. § Az R. 14. §-a helyébe a következő rendelkezés lép: „14. § A rehabilitációs foglalkoztatást elősegítő bértámogatás a megváltozott munkaképességű munkavállalót foglalkoztató munkáltató részére nyújtható. A támogatás nyújtására az R. szabályait kell alkalmazni azzal, hogy a támogatás nyújtásának nem feltétele a) az akkreditációs tanúsítvány megléte, valamint b) az Flt. 41/A. § (1)–(2) bekezdésében meghatározott foglalkoztatási kötelezettség teljesítése, ha a támogatást a munkáltató a kérelem benyújtásának időpontjában vele munkaviszonyban álló, rehabilitációs járadékban részesülő személy foglalkoztatásához veszi igénybe.”
7. § Az R. a következő 16. §-sal egészül ki: „16. § (1) Támogatás nyújtható a legalább 6 hónap időtartamú foglalkoztatási kötelezettséget vállaló munkáltató részére a) a termelő, szolgáltató létesítmények – a megváltozott munkaképességű munkavállaló foglalkoztatásával összefüggő – átalakításához ideértve az épített környezet alakításáról és védelméről szóló 1997. évi LXXVIII. törvény és az országos településrendezési és építési követelményekről szóló 253/1997. (XII. 20.) Korm. rendelet szerinti akadálymentesítést, b) a megváltozott munkaképességű személyek foglalkoztatásához szükséges eszközök, berendezések beszerzéséhez, átalakításához, c) a megváltozott munkaképességű munkavállaló foglalkoztatása érdekében a munkahely és a munkaeszközök korszerűsítéséhez. (2) Az (1) bekezdésben meghatározott támogatásra az Flt. és végrehajtási szabályainak a rehabilitációs célú foglalkoztatás támogatására vonatkozó rendelkezéseit kell alkalmazni a (3)–(6) bekezdésben foglaltak figye lembe véte lével. (3) Az (1) bekezdésben meghatározott támogatás keretében elszámolhatók: a) a megváltozott munkaképességű munkavállaló által használt berendezések beszerzésének, továbbá átalakításának, valamint b) a munkavégzéséhez szükséges vagy azt segítő speciális technológiai eszközök és szoftverek beszerzésének és alkalmazásának, továbbá c) a munkavállaló által használt helyiségek átalakításának költségei. (4) A (3) bekezdésben meghatározott költségek közül csak azok a költségek számolhatók el, amelyek a megváltozott munkaképességű személy foglalkoztatásából adódóan azon költségeken felül keletkeznek, amelyek akkor merülnének fel, ha a munkáltató nem megváltozott munkaképességű személyt foglalkoztatna.
(5) A támogatás vissza nem térítendő formában nyújtható, legfeljebb az elismerhető költségek 100 százalékáig. A támogatás mértéke foglalkoztatott munkavállalónként nem haladhatja meg a 2 millió forintot. Egy pályázó részére legfeljebb 50 millió forint támogatás nyújtható. (6) Az (1) bekezdésben meghatározott támogatással létrehozott vagyontárgyat a munkáltató a támogatási szerződésben foglalt kötelezettségei fennállásáig köteles megőrizni. Ezen időpontig a vagyontárgy csak a támogatási döntést hozó elő ze tes jóváhagyásával, és a foglalkoztatási, illetve egyéb kötelezettségek átvállalásával, átruházásával, idegeníthető el, adható bérbe, vagy terhelhető meg.”
8. § (1) Az R. 17. § (1) bekezdése helyébe a következő rendelkezés lép: „(1) Az 1.1.2. Programot, valamint az 1.1.1. Programot (a továb biak ban: Programok) a Minisztérium koordinálásával kedvezményezettként a munkaügyi központ hajtja végre. A Programok keretében nyújtott támogatással kapcsolatos ügyekben – a (7) bekezdésben meghatározott kivétellel – a munkaügyi központ a Program célcsoportjába tartozó személy lakóhelye, tartózkodási helye vagy ennek hiányában szálláshelye szerint ille té kes kirendeltsége jár el.”
(2) Az R. 17. § (5)–(6) bekezdése helyébe a következő rendelkezés lép: „(5) Az 5. §-ban, a 12. § (2) bekezdés c) pontjában, valamint a 13–14. §-ban meghatározott támogatások az Európai Közösséget létrehozó Szerződés 87. és 88. cikke alkalmazásában a támogatások bizonyos fajtáinak a közös piaccal összeegyeztethetőnek nyilvánításáról szóló 2008. augusztus 6-i 800/2008/EK bizottsági rendelet (a továb biak ban: 800/2008/EK bizottsági rendelet) alapján nyújthatók. (6) A 6. §-ban, a 7. § (1)–(3) bekezdésében, valamint a 16. §-ban meghatározott támogatások a Szerződés 87. és 88. cikkének a de minimis támogatásokra való alkalmazásáról szóló, 2006. december 15-i 1998/2006/EK bizottsági rendelet szerinti csekély összegű (de minimis) támogatásoknak minősülnek.”
(3) Az R. 17. §-a a következő (7) bekezdéssel egészül ki: „(7) A Programok keretében meghatározott csoportos személyszállítás támogatásával kapcsolatos ügyekben a munkaügyi központ munkaadó székhelye szerint ille té kes kirendeltsége jár el.”
9. § (1) Ez a rendelet – a (2) bekezdésben meghatározott kivételekkel – a kihirdetését követő napon lép hatályba. (2) A 4. § és a 7. § 2010. szeptember 1-jén lép hatályba. (3) Nem lép hatályba az R. 12. § (1) bekezdés h) pontja és 16. §-a. (4) Az R. e rendelettel megállapított 11. § (3) bekezdését csak az e rendelet hatálybalépését köve tően a Programokba
bevonásra kerülő személyek esetében kell alkalmazni. (5) Az R.
a) 12. § (1) bekezdés b) pontjában a „bb)–bd)” szövegrész helyébe a „ba)–bd)” szöveg, b) 13. § (1) bekezdésében a „(2)–(5)” szövegrész helyébe a „(2)–(6)” szöveg lép.
(6) Hatályát veszti az R. a) 12. § (2) bekezdés b) pontja, b) 18. § (2) bekezdése, c) 3. § b) pontjának bb) alpontjában a „munkakipróbálás,” és az „és munkagyakorlat-szerzés (a továb biak ban együtt:
munkatapasztalat-szerzés)” szöveg, d) 17. § (5) bekezdésében a „ ,valamint a 16. §-ban” szöveg.
(7) E rendelet 2010. szeptember 2-án hatályát veszti.
A miniszterelnök helyett: Kiss Péter s. k., a társadalompolitika összehangolásáért felelős