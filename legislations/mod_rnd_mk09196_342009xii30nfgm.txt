34/2009. (XII. 30.) NFGM rendelete### a Gazdasági Versenyképesség Operatív Program 4. prioritására, a Gazdaságfejlesztési Operatív Programra és a Közép-Magyarországi Operatív Program 1. prioritására vonatkozó részletes szabályokról szóló 8/2007. (III. 19.) MeHVM rendelet módosításáról.
Az államháztartásról szóló 1992. évi XXXVIII. törvény 124. § (9) bekezdésében kapott felhatalmazás alapján, az államháztartás működési rendjéről szóló 217/1998. (XII. 30.) Korm. rendelet 2. § 2. pontjában, valamint a Magyar Köztársaság 2009. évi költségvetéséről szóló 2008. évi CII. törvény 51. § (6) bekezdésében meghatározott feladatkörömben eljárva – a pénzügyminiszter feladat- és hatásköréről szóló 169/2006. (VII. 28.) Korm. rendelet 1. § a) pontjában meghatározott feladatkörében eljáró pénzügyminiszterrel egyetértésben – a következőket rendelem el:
1. § A Gazdasági Versenyképesség Operatív Program 4. prioritására, a Gazdaságfejlesztési Operatív Programra és a Közép-Magyarországi Operatív Program 1. prioritására vonatkozó részletes szabályokról szóló 8/2007. (III. 19.) MeHVM rendelet (a továb biak ban: R.) 7. §-a a következő f) ponttal egészül ki: [A 4. § (1) bekezdésében megjelölt jogcímek alapján a következő típusú támogatás nyújtható:] „f) a 4. § (1) bekezdés a)–s) pontja alapján pénzügyi válság kapcsán átmeneti támogatás (a továb biak ban: átmeneti támogatás) nyújtható, amelyre a Korm. rendelet 23/A. és 23/C. §-a, valamint a 15/A.–15/B. §-okban foglaltak az irányadók.”
2. § (1) Az R. 12. § (1) bekezdés j) pontja helyébe a következő rendelkezés lép: (Nem nyújtható támogatás) „j) a 2. § 15. pontja szerinti nehéz helyzetben lévő vállalkozásoknak;”
(2) Az R. 12. § (1) bekezdés p) pontja helyébe a következő rendelkezés lép: (Nem nyújtható támogatás) „p) annak a személynek vagy szervezetnek a részére, aki a beruházást, illetve a fejlesztést olyan ingatlanon kívánja meg valósítani, amely a támogatási szerződés megkötésének időpontjában nem per- és igénymentes, kivéve, ha a pályázó, vagy ipari parkban működő pályázó esetében az ipari park az igény jogosultja, valamint bérelt ingatlan esetében a bérleti szerződés kizárólagos joggal nem biztosítja a támogatással meg valósuló létesítmény üzemeltetésének lehetőségét legalább a külön rendeletben előírt üzemeltetési kötelezettség idejére;”
3. § Az R. 13. § (1) bekezdés b) pontja helyébe a következő rendelkezés lép: (A támogatott projektek megkezdése időpontjának az alábbi időpontok minősülnek) „b) gép, berendezés, anyag, eszköz, termék, immateriális javak beszerzését tartalmazó projekt esetében az első beszerzendő gép, berendezés, anyag, termék stb. megrendelése;”
4. § Az R. a 15. §-t köve tően a következő alcímmel, valamint 15/A–15/B. §-sal egészül ki: „Az átmeneti támogatásokra vonatkozó szabályok 15/A. § (1) Az átmeneti támogatásként a 17. § (3) bekezdésben meghatározott időpontig nyújtott összes támogatás támogatástartalma vállalkozásonként nem haladhatja meg az ötszázezer eurónak megfelelő forintösszeget, figyelemmel a (3)–(5) bekezdésekben foglaltakra. (2) A több részletben fizetendő támogatást az odaítélése időpontjában érvényes értékre kell diszkontálni. (3) Egy vállalkozásnak 2008. január 1-je és 2010. december 31-e között odaítélt, a jelen § hatálya alá tartozó, és csekély összegű támogatás támogatástartalma együttesen nem haladhatja meg az ötszázezer eurónak megfelelő forintösszeget. (4) Azonos elszámolható költségek tekintetében az átmeneti támogatás nem kumulálható csekély összegű támogatással. (5) Azonos elszámolható költségek tekintetében az átmeneti támogatás nem kumulálható állami támogatással, ha az ilyen jellegű kumuláció olyan támogatási intenzitást eredményezne, amely túllépi az adott állami támogatásra vonatkozóan rögzített támogatási intenzitást. 15/B. § (1) Átmeneti támogatás nem nyújtható: a) a 104/2000/EK tanácsi rendelet hatálya alá tartozó, halászathoz vagy akvakultúrához kapcsolódó tevékenységet végző vállalkozásnak;
b) az Európai Közösséget létrehozó Szerződés I. Mellékletében felsorolt mezőgazdasági termékek elsődleges termelésével foglalkozó vállalkozásoknak; c) az Európai Közösséget létrehozó Szerződés I. Mellékletében felsorolt mezőgazdasági termékek feldolgozásában és forgalmazásában tevékeny vállalkozásoknak: ca) amennyiben a támogatás összege az elsődleges termelőktől beszerzett vagy az érintett vállalkozások által forgalmazott ilyen termékek ára vagy mennyisége alapján kerül rögzítésre, cb) amennyiben a támogatás az elsődleges termelőknek történő teljes vagy részleges továbbítástól függ; d) harmadik országokba vagy tagállamokba irányuló exporttal kapcsolatos tevékenységekhez, nevezetesen amikor a támogatás mértéke az exportált mennyiségekhez közvetlenül kapcsolódik; illetve értékesítési hálózat kialakításához és működtetéséhez vagy exporttevékenységgel összefüggésben felmerülő egyéb folyó kiadásokhoz kapcsolódik; e) amennyiben az átmeneti támogatás az importáruk helyett hazai áru használatától függ. (2) Átmeneti támogatással csak olyan vállalkozás támogatható, amely 2008. július 1-jén nem minősült nehéz helyzetben lévő vállalkozásnak. (3) A támogatás nyújtását megelőzően a vállalkozás írásban tájékoztatja a támogatást nyújtót a 15/A. § alapján, illetve csekély összegű támogatás formájában 2008. január 1-jét köve tően neki odaítélt támogatásokról és a még el nem bírált támogatási kérelmeiről. (4) A támogatást nyújtó kötelessége, hogy felhívja a kedvezményezett figyelmét arra, hogy pénzügyi válság kapcsán nyújtandó átmeneti támogatásban részesült, és egy vállalkozásnak 2008. január 1-je és 2010. december 31-e között odaítélt, a 15/A. § hatálya alá tartozó és csekély összegű támogatás támogatástartalma együttesen nem haladhatja meg az ötszázezer eurónak megfelelő forintösszeget. (5) A kedvezményezett köteles az átmeneti támogatáshoz kapcsolódó minden iratot az odaítélést követő 10. évig megőrizni és a támogatást nyújtó ilyen irányú felhívása esetén azokat bemutatni.”
5. § Az R. 17. §-a a következő új (3) bekezdéssel egészül ki: „(3) E rendelet alapján támogatási döntést átmeneti támogatások tekintetében 2010. december 31-ig lehet hozni.”
6. § (1) E rendelet a kihirdetését követő napon lép hatályba, és a hatálybalépését követő napon hatályát veszti. (2) Az R. 11. § (7) bekezdésében az „(üzembe helyezés időpontjától)” szövegrész hatályát veszti.
Varga István s. k., nemzeti fejlesztési és gazdasági miniszter