A polgári nemzetbiztonsági szolgálatokat irányító tárca nélküli miniszter,
valamint az igazságügyi és rendészeti miniszter 2/2009. (XII. 30.) PTNM–IRM együttes rendelete
a polgári nemzetbiztonsági szolgálatok hivatásos állományú tagjai által elkövetett katonai
vétségek parancsnoki nyomozásáról  szóló 7/2003. (VI. 27.) MeHVM–IM együttes rendelet
módosításáról
A büntetõeljárásról  szóló 1998. évi XIX. törvény 604.  § (4) bekezdésének b) pontjában kapott felhatalmazás alapján, a polgári
nemzetbiztonsági szolgálatokat irányító tárca nélküli miniszter feladat- és hatáskörérõl  szóló 177/2007. (VII. 1.) Korm. rendelet
1.  §-ának a) pontjában,  illetve az igazságügyi és rendészeti miniszter feladat- és hatáskörérõl  szóló 164/2006. (VII. 28.) Korm. rendelet 
1.  §-ának h) pontjában foglalt feladatköreinkben eljárva a következõket rendeljük el:
1. § A polgári nemzetbiztonsági szolgálatok hivatásos állományú tagjai által elkövetett katonai vétségek parancsnoki
nyomozásáról  szóló 7/2003. (VI. 27.) MeHVM–IM együttes rendelet (a továb biak ban: Rendelet) 4.  §-ának (4) bekezdése
helyébe a következõ rendelkezés lép:
„(4) Ismeretlen elkövetõ esetén a nyomozás lefolytatására az elkövetés helye szerint ille té kes katonai ügyész jelöli ki
az eljáró parancsnokot. Az ismertté vált terhelt ügyének iratait – a katonai ügyész egyidejû értesítése mellett – további
intézkedés végett a terhelt állomány szerint ille té kes parancsnokához kell áttenni. Ha az elkövetõ kiléte
a nyomozásban nem volt megállapítható, a nyomozást a katonai ügyész által az eljárásra kijelölt parancsnok függeszti
fel. [Be. 188.  § (1) bekezdés c) pontja].
2. § A Rendelet 11.  §-a (1) bekezdésének n) pontja helyébe a következõ rendelkezés lép:
[A nyomozás során kizárólag a parancsnok döntési hatáskörébe tartozik:]
„n) a panasz elbírálása,  illetve annak elbírálás végett történõ felterjesztése [Be. 195.  § (4) bekezdés];”
3. § A Rendelet 21.  §-ának (1) bekezdése helyébe a következõ rendelkezés lép:
„(1) A nyomozás során hozott határozat elleni,  illetve a tett intézkedés vagy annak elmulasztása  miatt bejelentett
panaszt – amennyiben annak három napon belül nem ad helyt – a parancsnok a nyomozás során keletkezett iratokkal,
valamint a panasszal kapcsolatos nyilatkozatával együtt elbírálás végett haladéktalanul megküldi a katonai
ügyésznek.”
4. § Ez a rendelet a kihirdetését követõ 8. napon lép hatályba, és a hatálybalépését követõ napon hatályát veszti.
Budapest, 2009. november 23.
Juhász Gábor s. k., Dr. Draskovics Tibor s. k.,
polgári nemzetbiztonsági szolgálatokat irányító igazságügyi és rendészeti miniszter
tárca nélküli miniszter