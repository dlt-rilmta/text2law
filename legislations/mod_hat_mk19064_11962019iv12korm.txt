1196/2019. (IV. 12.) Korm. határozata### az Európai Hálózatfinanszírozási Eszköz (CEF) projektek előirányzat címrendi módosításáról.
A Kormány 1. az államháztartásról szóló 2011. évi CXCV. törvény (a továbbiakban: Áht.) 33. § (1) bekezdésében biztosított
jogkörében eljárva a Magyarország 2019. évi központi költségvetéséről szóló 2018. évi L. törvény (a továbbiakban: Kvtv.) 1. melléklet XIX. Uniós fejlesztések fejezet, 2. Fejezeti kezelésű előirányzatok címét a 13. Közvetlen uniós támogatások alcímmel egészíti ki,
Felelős: pénzügyminiszter Határidő: azonnal 2. az Áht. 33. § (1) bekezdésében biztosított jogkörében eljárva a Kvtv. címrendjét – 2019. május 1-jei fordulónappal – az 1. melléklet szerint módosítja,
Felelős: innovációért és technológiáért felelős miniszter pénzügyminiszter Határidő: 2019. május 1. 3. felhívja az innovációért és technológiáért felelős minisztert, hogy a Magyar Államkincstár útján gondoskodjon
a) az előző években keletkezett költségvetési maradványok előirányzatosításáról, b) az azonosítás alatt álló kiadások és bevételek megfelelő fejezeti kezelésű előirányzatra és azon belül
rovatmélységű előirányzatra történő besorolásáról, Felelős: innovációért és technológiáért felelős miniszter Határidő: 2019. április 25.
4. felhívja a pénzügyminisztert, hogy a Magyar Államkincstár útján intézkedjen a 2. pont szerinti címrendi változás 2019. január 1-jei határnappal történő átvezetéséről és egyidejűleg – a fejezetet irányító szerv vezetőjének teljesített adatszolgáltatása alapján – az átrendezés időpontjáig végrehajtott évközi előirányzat-módosítások, teljesítési adatok és a kapcsolódó költségvetési maradványok átvezetéséről.
Felelős: pénzügyminiszter Határidő: 2019. május 1. Orbán Viktor s. k., miniszterelnök