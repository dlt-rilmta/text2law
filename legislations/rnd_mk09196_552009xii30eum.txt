55/2009. (XII. 30.) EüM rendelete az egészségügyi közszolgáltató költségvetési szerv vezető testületének és felügyelő testületének működéséről, valamint a szerv vezetője teljesítményének értékeléséről.
Az egészségügyről szóló 1997. évi CLIV. törvény 247. § (2) bekezdés ge) és va)–vc) alpontjában foglalt felhatalmazás alapján,
az egészségügyi miniszter feladat- és hatásköréről szóló 161/2006. (VII. 28.) Korm. rendelet 1. § a) pontjában meghatározott
feladatkörömben eljárva a következőket rendelem el
1. § (1) E rendelet hatálya az egészségügyi közszolgáltató költségvetési szervekre (a továb biak ban: költségvetési szerv)
terjed ki.
(2) Az e rendeletben használt fogalmak tekintetében a költségvetési szervek jogállásáról és gazdálkodásáról szóló
2008. évi CV. törvény ben, az államháztartásról szóló 1992. évi XXXVIII. törvény ben (a továb biak ban: Áht.),
a közalkalmazottak jogállásáról szóló 1992. évi XXXIII. törvény ben (a továb biak ban: Kjt.) valamint az egészségügyről
 szóló 1997. évi CLIV. törvény ben (a továb biak ban: Eütv.) meghatározottak az irányadóak.
A költségvetési szerv vezető testülete 2. § (1) Amennyiben az irányító szerv a költségvetési szerv vezetését vezető testületre bízza, a vezető testület tagjainak
kiválasztása és megbízása során a Kjt. szabályait kell figye lembe venni, továbbá gondoskodni kell arról, hogy
– a költségvetési szerv által ellátott tevékenységektől függően – az Eütv. 156/H. § (5)–(7) bekezdésében meghatározott 
feladatokért viselt szakmai felelősség és szakmai irányítás biztosított legyen.
(2) Az (1) bekezdésben foglaltak érdekében a vezető testületi tag kiválasztása és megbízása során az irányító szerv a külön
jogszabályban meghatározott képesítési követelményeknek való megfelelést vizsgálja.
(3) A vezető testület feladatát képezi a költségvetési szerv szakmai követelményeknek megfelelő, folyamatos és
gazdaságilag hatékony működtetése. E feladatának a vezető testület a szakmai önállósága alapján a hatályos
jogszabályok, a szervezeti és működési szabályzat, illetve az irányító szerv irányítói jogkörében hozott döntései alapján 
tesz eleget.
(4) A vezető testület jogosult a költségvetési szerv irányításával összefüggésben szükséges mindazon döntések
meghozatalára, amelyek jogszabály alapján nem tartoznak más szerv hatáskörébe, így hatáskörébe tartozik
különösen:
a) a költségvetési szerv szakmai osztályai vezetőinek megbízása, illetve a megbízás visszavonása;
b) a szakmai osztályok vezetői munkaköri leírásának meghatározása;
c) a szervezeti és működési szabályzatban kizárólagos hatáskörként meghatározott egyéb feladatok ellátása;
d) a költségvetési szerv tevékenysége elleni panasz kivizsgálása, és a szükséges intézkedések meghozatala;
e) a költségvetési szerv által nyújtott tevékenységtől függően az orvosi, intézeti gyógyszerészi és ápolási
tevékenység felügyelete és e tevékenységek összehangolása;
f) a költségvetési szerv működésével összefüggő gazdasági, pénzügyi, műszaki és intézményüzemeltetési
feladatok irányítása.
(5) Azon vezető testületi döntések körét, melyekhez a felügyelő testület egyetértése szükséges, a költségvetési szerv
alapító okirata, illetve szervezeti és működési szabályzata határozza meg.
3. § (1) A vezető testület tagja feladatai ellátása során a jogszabályoknak, a költségvetési szerv működésére vonatkozó
szabályoknak és az irányító szervtől kapott utasításnak meg fele lően jár el. A vezető testület tagja az irányító szervtől
írásban kapott utasítással való egyet nem értését és annak indokát írásban köteles eljuttatni az irányító szervhez, mely
esetben mentesül az Áht. 89. § (4) bekezdésében foglalt felelősség alól.
(2) A vezető testületi tagságnak az Eütv.156/I. § (8) bekezdés a)–d) pontjában és (9) bekezdésében foglaltak alapján
történő megszűnésekor a tag a folyamatban lévő ügyeit és a birtokában lévő írásos dokumentumokat köteles a vezető
testület kijelölt tagjának átadni.
4. § (1) A vezető testület tagjai közül – az irányító szervvel egyetértésben – igazgatót választ az alábbi feladatok
végrehajtására:
a) az alapító okiratban, illetve a szervezeti és működési szabályzatban személyére vonatkozóan meghatározott
feladatok ellátása;
b) az irányító szerv és a vezető testület együttműködésének koordinálása,
c) az irányító szerv utasításainak végrehajtásáról való gondoskodás, az utasítással esetlegesen ellentétes vezető
testületi döntésről az irányító szerv tájékoztatása;
d) a vezető testület üléseinek – a szervezeti és működési szabályzatban meghatározottak szerinti – összehívása;
e) a vezető testület üléseinek vezetése, a jegyzőkönyv vezetéséről és a döntések írásbeli dokumentálásáról való
gondoskodás;
f) a vezető testület döntéseinek előkészítése érdekében szükséges koordinációs feladatok ellátása;
g) a vezető testület döntései végrehajtásának ellenőrzése.
(2) A vezető testület tagjai közül – az irányító szervvel egyetértésben – igazgatóhelyettest választ.
5. § (1) A vezető testület tagja a döntések meghozatalakor egy szavazatra jogosult.
(2) A vezető testület határozatképes, ha az ülésen tagjainak legalább kétharmada, de legalább 3 fő jelen van. A vezető
testület határozatait egyszerű szótöbbséggel hozza meg. Szavazategyenlőség esetén az igazgató szavazata dönt.
(3) A vezető testület döntéseit írásba kell foglalni, és azokat – jogszabály eltérő rendelkezése hiányában – a döntés
meghozatalát követő legalább 6 évig meg kell őrizni.
(4) A vezető testület ülésére a felügyelő testület tagjait írásban kell meghívni, azon a felügyelő testület tagjai tanácskozási
joggal vehetnek részt.
(5) A felügyelő testület írásban benyújtott kifogásaira vagy javaslataira a vezető testület – a felügyelő testület által
meghatározott határidőn, de legfeljebb 30 napon belül – írásban válaszol, a kifogás vagy javaslat elutasítása esetén
pedig annak indokát is köteles megjelölni.
6. § (1) A költségvetési szervet a vezető testület tagjai a jogszabályokban, az alapító okiratban, valamint a szervezeti és
működési szabályzatban foglaltak szerint képviselik.
(2) A vezető testület az ügyek meghatározott csoportjaira nézve a költségvetési szerv alkalmazottait képviseleti joggal
ruházhatja fel.
A költségvetési szerv felügyelő testülete 7. § A költségvetési szerv felügyelő testületének létszámát az alapító okirat 3–7 főben határozhatja meg.
8. § (1) A felügyelő testület – ha a költségvetési szerv alapító okirata eltérően nem rendelkezik – tagjai sorából választ elnököt,
szükség esetén elnökhelyettest.
(2) A felügyelő testület ülését az elnök – akadályoztatása esetén az elnökhelyettes – hívja össze.
(3) A felügyelő testület határozatképes, ha a tagjainak kétharmada, de legalább három tag jelen van; határozatát
a jelenlévők egyszerű szótöbbségével hozza. Szavazategyenlőség esetén az elnök szavazata dönt. Ha a tag nem ért
egyet a testületi döntéssel, úgy azt az ülésről felvett jegyzőkönyvben, vagy a tag által benyújtott iratban kell rögzíteni.
(4) A felügyelő testület az ügyrendjét maga állapítja meg, amelyet az irányító szerv hagy jóvá. A felügyelő testület
ügyrendje rendelkezhet úgy, hogy ülésén a tagok nem személyes jelenléttel, hanem elektronikus hírközlő eszköz
közvetítésével vegyenek részt. Ez esetben az ülés megtartásának részletes szabályait az ügyrendben meg kell
állapítani.
(5) Ha a felügyelő testület tagjainak száma az alapító okiratban meghatározott létszám alá csökken, vagy nincs, aki
az ülését összehívja, az irányító szerv a testület rendeltetésszerű működésének helyreállítása érdekében
haladéktalanul intézkedik.
9. § (1) A felügyelő testület a vezető testület tagjaitól – a költségvetési szerv működésével összefüggő – bármely ügyben
felvilágosítást kérhet, amelyet a tag a felügyelő testület által megjelölt határidőn, de legfeljebb 15 napon belül belül
köteles megadni. A felügyelő testület a költségvetési szerv könyveit és iratait – ha szükséges, szakértők bevonásával –
megvizsgálhatja. A vizsgálat eredményét és esetleges kifogásait vagy javaslatait a felügyelő testület írásban bocsátja
a vezető testület rendelkezésére.
(2) Ha – a (3) bekezdésben foglalt esetek kivételével – a felügyelő testület a vezető testület valamely döntését vagy
intézkedését írásban kifogásolja, és a vezető testület a kifogást nem fogadja el, a kifogásolt döntést vagy intézkedést
nem vonja vissza, vagy a felügyelő testület a kifogása elutasítása tekintetében a vezető testület által adott indoklást
nem fogadta el, a felügyelő testület az irányító szervet a kifogásolt döntésről vagy intézkedésről – a kifogás alapjául
szolgáló tényekkel együttesen – írásban tájékoztatja.
(3) Ha a felügyelő testület megállapítja, vagy egyébként tudomást szerez arról, hogy a költségvetési szerv működése nem
felel meg a jogszabályokban, illetve az alapító okiratban, az irányadó szabályzatokban foglaltaknak, vagy olyan tényt
észlel, amely a vezető testület tagjaira vonatkozó szabályoknak a vezető testület tagjai általi megszegésére utal, illetve
az Eütv. 156/F. §-ában foglaltakat tapasztalja, úgy erről haladéktalanul köteles írásban értesíteni az irányító szervet.
A költségvetési szerv vezetője teljesítményének értékelése 10. § (1) A költségvetési szerv vezetője, illetve vezetői (a továb biak ban együtt: vezető) teljesítményének értékelésére,
prémiumfeladatának meghatározására, prémiumának megállapítására és kifizetésére külön jogszabály eltérő
rendelkezése hiányában a (2)–(9) bekezdésben meghatározottak szerint kerülhet sor.
(2) A költségvetési szerv vezetője számára az irányító szerv évente, legkésőbb március 31-ig – március 1-je utáni, de
legkésőbben szeptember 30-áig történő magasabb vezetői kinevezés ilyen tartalmú módosítása esetén a kinevezéstől 
számított 30 harminc napon belül – írásba foglaltan prémiumfeladatot tűzhet ki.
(3) Az irányító szerv a prémiumfeladat kitűzését megelőzően vizsgálja, hogy érkezett-e a költségvetési szervtől bejelentés
a kötelezettségvállalás, az adatszolgáltatás teljes vagy részbeni elmaradása, az ellenőrzési jelentésekben előírt
intézkedések elmulasztása miatt, és a vizsgálat eredményének függvényében dönt a prémiumfeladat kitűzéséről.
(4) Prémiumfeladatként a vezető munkakörével kapcsolatos, előre meghatározott többletfeladat teljesítése, illetve
teljesítmény elérése határozható meg. A prémiumfeladat kitűzésében elő kell írni a prémiumra való jogosultság
feltételeként, hogy a kifizetésre csak abban az esetben kerülhet sor, ha az Eütv. 156/F. §-a alapján lefolytatott vizsgálat
eredményeként a vezetővel szemben felelősség megállapítására vétkes kötelezettségszegése hiányában nem kerül
sor.
(5) A prémiumfeladat kitűzésében rendelkezni kell a teljesítési és az értékelési határidőről. Az értékelési határidő nem
lehet korábbi a tárgyév november tizenötödikénél.
(6) A prémiumfeladat kitűzésében meg kell határozni, hogy részteljesítésre kerülhet-e sor, részteljesítés esetén a vezető
jogosult-e a teljesítés mértékével arányos összegű prémiumra, valamint a részteljesítés esetén járó prémium összegét.
Több prémiumfeladat kitűzésekor külön-külön meg kell határozni a teljesítés esetén járó prémiumot.
A prémiumfeladat teljesítését írásban értékelni kell.
(7) A prémiumfeladat kitűzésében rendelkezni kell arról, hogy ha a (3) bekezdésben meghatározottak valamelyike
a prémiumfeladat kitűzését köve tően következik be, a prémiumfeladatot kitűző dönt arról, hogy a vezető jogosult-e
prémiumra, valamint – amennyiben jogosult – arról, hogy a prémium részben vagy egészben kerüljön kifizetésre.
(8) A prémium – ideértve a több feladatért megállapított prémiumot is – mértéke naptári évenként nem haladhatja meg
a vezető tárgyévi személyi alapbérének negyven százalékát.
(9) A prémiumot a teljesítés értékelését köve tően, legkésőbb a tárgyévet követő évben a március havi munkabérrel
együtt kell kifizetni. Év közben prémiumelőleg fizethető, ha a feladat teljesítése megkezdődött, de végrehajtása még
folyamatban van, és a feladat részbeni teljesítéséről a vezető beszámolt. Ha a vezető munkaviszonya a prémiumfeladat 
teljesítése előtt megszűnik, az értékelés és a részteljesítés esetén megállapított jogosultság alapján az arányos
mértékű prémiumot legkésőbb a munkaviszony megszűnésekor kell kifizetni.
A gyógyintézetek működési rendjéről, illetve szakmai vezető testületéről szóló 43/2003. (VII. 29.) ESzCsM
rendelet módosítása
11. § (1) A gyógyintézetek működési rendjéről, illetve szakmai vezető testületéről szóló 43/2003. (VII. 29.) ESzCsM rendelet
(a továb biak ban: R.) 1. §-a helyébe a következő rendelkezés lép:
„1. § E rendelet hatálya az egészségügyi közszolgáltatást nyújtó gyógyintézetekre (a továb biak ban: gyógyintézet)
terjed ki. E rendeletet a költségvetési szervek jogállásáról és gazdálkodásáról szóló 2008. évi CV. törvény
(a továb biak ban: Kt.) hatálya alá tartozó egészségügyi közszolgáltató költségvetési szervek tekintetében
az egészségügyről szóló 1997. évi CLIV. törvény (a továb biak ban: Eütv.) 156/H–156/J. §-ában, továbbá az egészségügyi 
közszolgáltató költségvetési szerv vezető testületének és felügyelő testületének működéséről, valamint a szerv
vezetője teljesítményének értékeléséről szóló külön jogszabályban foglalt eltérésekkel kell alkalmazni.”
(2) Az R. a következő 10/A. §-sal egészül ki:
„10/A. § A Kt. hatálya alá tartozó egészségügyi közszolgáltató költségvetési szervek vezetése tekintetében az Eütv.
156/H–156/J. §-ában, valamint az egészségügyi közszolgáltató költségvetési szerv vezető testületének és felügyelő
testületének működéséről, valamint a szerv vezetője teljesítményének értékeléséről szóló külön jogszabályban foglalt
rendelkezések irányadóak.
(3) Az R. 11. § (1) bekezdése a következő mondattal egészül ki:
„Azon, a Kt. hatálya alá tartozó egészségügyi közszolgáltató szerveknél, amelyek vezetését a külön jogszabály szerinti
vezető testület látja el, szakmai vezető testület nem működik.”
A gyógyintézetek vezetőjének és vezetőhelyetteseinek képesítési követelményeiről, valamint a vezetői
megbízás betöltése érdekében kiírt pályázat részletes eljárási szabályairól szóló 13/2002. (III. 28.) EüM
rendelet módosítása
12. § A gyógyintézetek vezetőjének és vezetőhelyetteseinek képesítési követelményeiről, valamint a vezetői megbízás
betöltése érdekében kiírt pályázat részletes eljárási szabályairól szóló 13/2002. (III. 28.) EüM rendelet a következő
4/B. §-sal egészül ki:
„4/B. § A 4. §-ban meghatározott képesítések, valamint a 4/A. §-ban hivatkozott vezetői gyakorlat megléte alól
a gyógyintézet vezető testületének tagjai esetében felmentés nem adható.”
13. § (1) Ez a rendelet 2010. január 1-jén lép hatályba.
(2) Hatályát veszti az R. 11. § (2) bekezdés d) pontja és 12. § (3) bekezdés e) pontja.
(3) A 11. §, a 12. § és a (2) bekezdés az e rendelet hatálybalépését követő napon hatályát veszti. E bekezdés az e rendelet
hatálybalépését követő második napon hatályát veszti. Dr. Székely Tamás s. k.,
egészségügyi miniszter