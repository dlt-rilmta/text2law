21/2010. (XII. 31.) NGM rendelete### az önkormányzati adóhatóságok által rendszeresíthető bevallási, bejelentési nyomtatványok tartalmáról szóló 35/2008. (XII. 31.) PM rendelet módosításáról.
Az adózás rendjéről szóló 2003. évi XCII. törvény 175. § (7) bekezdésében és a helyi adókról szóló 1990. évi C. törvény 46. §-ában
kapott felhatalmazás alapján, az egyes miniszterek, valamint a Miniszterelnökséget vezető államtitkár feladat- és hatásköréről szóló
212/2010. (VII. 1.) Korm. rendelet 73. § c) pontjában meghatározott feladatkörömben eljárva a következőket rendelem el:
1. § Az önkormányzati adóhatóságok által rendszeresíthető bevallási, bejelentési nyomtatványok tartalmáról szóló
35/2008. (XII. 31.) PM rendelet (a továbbiakban: PM rendelet) 1. § (2) bekezdése helyébe a következő rendelkezés lép:
„(2) Az adóhatóság – az (1) bekezdésben foglaltaktól eltérően –
a) az ideiglenes jellegű iparűzési tevékenység utáni helyi iparűzési adóra a 10. melléklet,
b) az állandó jellegű iparűzési tevékenység utáni helyi iparűzési adóra
ba) a 2008-ban kezdődő adóévre a 11. melléklet,
bb) a 2009-ben kezdődő adóévre a 12. melléklet,
bc) a 2010-ben kezdődő adóévre a 18. melléklet,
bd) a 2011-ben és az azt követő években kezdődő adóévekre a 19. melléklet,
c) a helyi iparűzési adóelőlegkiegészítés bevallására a 20. melléklet,
d) a gépjárműadó bevallására, bejelentésére a 13. és 14. mellékletek,
e) a távhőszolgáltatásról más hőellátásra áttérő által felhasznált hőmennyiség és annak előállítása során kibocsátott
széndioxid bevallására a 21. melléklet, f) a helyi iparűzési adókötelezettség és az idegenforgalmi adó beszedési kötelezettség bejelentésére
(változás-bejelentésre) a 22. melléklet szerinti adattartalmú nyomtatványt rendszeresítheti.”
2. § (1) A PM rendelet 13. mellékletének helyébe az e rendelet 1. mellékletével megállapított melléklet lép.
(2) A PM rendelet az e rendelet 2–6. mellékleteivel megállapított 18–22. mellékletekkel egészül ki.
3. § A PM rendelet 1. § (1) bekezdésében a „15–16. mellékletben” szövegrész helyébe a „15–17. mellékletben” szövegrész
lép. 4. § A PM rendelet 3. §-a hatályát veszti.
5. § (1) E rendelet a kihirdetést követő 3. napon lép hatályba.
(2) E rendelet a kihirdetését követő 4. napon hatályát veszti.
Dr. Matolcsy György s. k., nemzetgazdasági miniszter