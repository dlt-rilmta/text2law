353/2009. (XII. 30.) Korm. rendelete### az Országos Munkavédelmi és Munkaügyi Főfelügyelőségről szóló 295/2006. (XII. 23.) Korm. rendelet módosításáról.
A Kormány az Alkotmány 35. § (2) bekezdésében megállapított eredeti jogalkotói hatáskörében, valamint a munkavédelemről szóló 1993. évi XCIII. törvény 88. § (2) bekezdésének a) pontjában, valamint a munkaügyi ellenőrzésről szóló 1996. évi LXXV. törvény 9. § (5) bekezdésében kapott felhatalmazás alapján, az Alkotmány 35. § (1) bekezdés a) és b) pontjában foglalt feladatkörében eljárva a következő rendeletet alkotja:
1. § Az Országos Munkavédelmi és Munkaügyi Főfelügyelőségről szóló 295/2006. (XII. 23.) Korm. rendelet (a továb biak ban: R.) 1. § (3) bekezdése helyébe a következő rendelkezés lép: „(3) Az OMMF önállóan működő és gazdálkodó közhatalmi központi költségvetési szerv.”
2. § (1) Az R. 2. § (5)–(6) bekezdése helyébe a következő rendelkezés lép, és ezzel egyidejűleg a § a következő (8) bekezdéssel egészül ki: „(5) Az OMMF munkavédelmi tevékenységének ellátását az Országos Munkahigiénés és Foglalkozás-egészségügyi Intézet (a továb biak ban: OMFI) segíti. Az OMFI felett a miniszter gyakorolja – a középirányító szervre át nem ruházott – irányítási jogokat. Az OMFI középirányító szerve – a (8) bekezdésben felsorolt jogok tekintetében – az OMMF. Az OMFI ellátja az alapító okiratában és külön jogszabályban meghatározott munkahigiénés, foglalkozás-egészségügyi és a munkavédelmi kutatással összefüggő feladatokat. (6) Az OMFI önállóan működő közszolgáltató költségvetési szerv.” „(8) Az OMMF-nek, mint az OMFI középirányító szervének irányító jogai a következők: a) a Kormány vagy irányító szerv által megállapított költségvetési keretszámoknak az OMMF és OMFI közötti megosztása; b) a költségvetés végrehajtásában az OMFI tevékenységének folyamatos figyelemmel kísérése, továbbá a jóváhagyott költségvetési keretek, illetve az azokból ellátandó feladatok teljesülésének veszélyeztetése esetén intézkedés kezdeményezése az irányító szervnél; c) javaslattétel, illetve közreműködés az irányító szerv hatáskörébe utalt előirányzat-módosítási, -átcsoportosítási, -zárolási, -törlési és -felhasználási jogkörök gyakorlása tekintetében; d) közreműködés az OMFI tevékenységéről, és költségvetési kerete végrehajtásáról, a részére meghatározott teljesítménykövetelmények teljesítéséről szóló beszámolóinak az értékelésében, felülvizsgálatában; e) javaslattétel, illetve közreműködés az OMFI pénzmaradványának, előirányzat-maradványának megállapítása, illetve jóváhagyása tekintetében, ideértve a kötelezettségvállalással nem terhelt előirányzat-maradvány felhasználási céljának, rendeltetésének felülvizsgálatát is; f) közreműködés az OMFI kezelésében lévő államháztartással összefüggő közérdekű és közérdekből nyilvános adatok kötelező közzététele, illetve erre irányuló igényre történő szolgáltatása végrehajtásának irányításában.”
3. § Az R. 4. § f) pontja helyébe a következő rendelkezés lép: [Az OMMF] „f) a munkavédelmi bírság Mvt. 80. § (2) bekezdése szerinti felhasználásával kapcsolatosan ellátja a munkavédelmi jellegű bírságok pályázati, valamint információs célú felhasználásának részletes szabályairól szóló jogszabályban számára megállapított feladatokat;”
4. § (1) Ez a rendelet a kihirdetését követő 3. napon lép hatályba. (2) Ez a rendelet a hatálybalépését követő napon hatályát veszti.
A miniszterelnök helyett: Kiss Péter s. k., a társadalompolitika összehangolásáért felelős