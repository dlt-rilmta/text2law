Az Országgyûlés 1/2010. (VI. 16.) OGY politikai nyilatkozata
a Nemzeti Együttmûködésrõl*
„Legyen béke, szabadság és egyetértés.”
A XXI. század elsõ évtizedének végén, negyvenhat év megszállás, diktatúra és az átmenet két zavaros évtizede után
Magyarország visszaszerezte az önrendelkezés jogát és képességét.
A magyar nemzet önrendelkezésért vívott küzdelme 1956-ban egy dicsõséges, de végül vérbe fojtott forradalommal
kezdõdött. A küzdelem a rendszerváltás politikai paktumaival folytatódott, és végül szabadság helyett kiszolgáltatott-
ságba, önállóság helyett eladósodásba, felemelkedés helyett szegénységbe, remény, bizakodás és testvériség helyett
mély lelki, politikai és gazdasági válságba torkollott. A magyar nemzet 2010 tavaszán újra összegyûjtötte életerejét,
és a szavazófülkékben sikeres forradalmat vitt véghez. Az Országgyûlés kinyilvánítja, hogy ezt az alkotmányos keretek
között megvívott forradalmat elismeri és tiszteletben tartja.
Az Országgyûlés kinyilvánítja, hogy az áprilisi választásokon új társadalmi szerzõdés született, amellyel a magyarok
egy új rendszer, a Nemzeti Együttmûködés Rendszerének megalapításáról döntöttek. A magyar nemzet e történelmi
tettével arra kötelezte a megalakuló Országgyûlést és a felálló új kormányt, hogy elszántan, megalkuvást nem ismerve
és rendíthetetlenül irányítsák azt a munkát, amellyel Magyarország fel fogja építeni a Nemzeti Együttmûködés
Rendszerét.
Mi, a Magyar Országgyûlés képviselõi kinyilvánítjuk, hogy a demokratikus népakarat alapján létrejött új politikai
és gazdasági rendszert azokra a pillérekre emeljük, amelyek nélkülözhetetlenek a boldoguláshoz, az emberhez méltó
élethez és összekötik a sokszínû magyar nemzet tagjait. Munka, otthon, család, egészség és rend lesznek közös jövõnk
tartóoszlopai.
A Nemzeti Együttmûködés Rendszere minden magyar számára nyitott, egyaránt részesei a határon innen és túl élõ
magyarok. Lehetõség mindenki számára és elvárás mindenki felé, aki Magyarországon él, dolgozik és vállalkozik.
Szilárd meggyõzõdésünk, hogy a Nemzeti Együttmûködés Rendszerében megtestesülõ összefogással képesek
leszünk megváltoztatni Magyarország jövõjét, erõssé és sikeressé tenni hazánkat. Ez a roppant erõket felszabadító
összefogás minden magyar embert, legyen bármilyen korú, nemû, vallású, politikai nézetû, éljen bármely pontján
a világnak, nagy reményekre jogosít, és hosszú évtizedek után megadja a lehetõséget, hogy a magyarok végre
megvalósíthassák saját céljaikat. Erre tesszük fel életünk most következõ éveit.
Dr. Schmitt Pál s. k.,
az Országgyûlés elnöke
Hegedûs Lorántné s. k., Dr. Tarnai Richárd s. k.,
az Országgyûlés jegyzõje az Országgyûlés jegyzõje
* A politikai nyilatkozatot az Országgyûlés a 2010. június 14-i ülésnapján fogadta el.
M A G Y A R K Ö Z L Ö N Y • 2010. évi 103. szám 21481