19/2010. (XII. 31.) NGM rendelet###
 a pénzügyi szolgáltatás közvetítői hatósági képzés követelményrendszeréről és a hatósági vizsgáról szóló 18/2010. (IV. 29.) PM rendelet módosításáról.
A hitelintézetekről és a pénzügyi vállalkozásokról szóló 1996. évi CXII. törvény 235. § (2) bekezdés h) pontjában kapott felhatalmazás
alapján, az egyes miniszterek, valamint a Miniszterelnökséget vezető államtitkár feladat- és hatásköréről szóló 212/2010. (VII.1.)
Korm. rendelet 73. § f) pontjában meghatározott feladatkörömben eljárva a következőket rendelem el:
1. § A pénzügyi szolgáltatás közvetítői hatósági képzés követelményrendszeréről és a hatósági vizsgáról szóló 18/2010.
(IV. 29.) PM rendelet (a továbbiakban: R.) 5. §-a helyébe a következő rendelkezés lép:
„5. § A képzésben való részvétel feltétele legalább a középfokú iskola utolsó évfolyamának elvégzése, és hogy
a résztvevő hozzájáruljon az igazolás kiállítása céljából természetes személyazonosító adatai és lakcímadatai képző
szerv általi kezeléséhez.” 2. § Az R. 13. § (2) bekezdése helyébe a következő rendelkezés lép:
„(2) A képző szervnek rendelkeznie kell a képzés és a hatósági vizsga helyszínén az azon részt vevők létszámának
megfelelő számú számítógéppel és a szükséges számítógépes programokkal, amennyiben a képzés és a vizsga letétele
számítógép segítségével történik.” 3. § Az R. 14. § (2) bekezdése helyébe a következő rendelkezés lép:
„(2) A vizsgára jelentkezés a 3. mellékletben megjelölt jelentkezési lap kitöltésével történik, amelyet a Hatóság
az internetes honlapján közzétesz. A jelentkezési laphoz csatolni kell a középfokú iskola utolsó évfolyamának
elvégzését tanúsító okirat hiteles másolatát, és a 19. §-ban meghatározott vizsgadíj megfizetésére vonatkozó
igazolást, és a képző szerv által kiállított, a 7. § (1) bekezdésében meghatározott igazolást. A hatósági vizsgára
jelentkező köteles nyilatkozni a jelentkezési lapon a vizsgaszabályzat elfogadásáról és arról, hogy hozzájárul
a jelentkezési lapon szereplő adatainak a tanúsítvány kiállítása, valamint a 15. § (3) bekezdés szerinti nyilvántartás
vezetése céljából a Hatóság általi kezeléséhez.” 4. § Az R. 10. §-ában és 12. § (1) bekezdésében a „középfokú végzettséggel rendelkezik” szövegrész helyébe „a középfokú
iskola utolsó évfolyamát elvégezte” szöveg; a 3. mellékletben a „Középfokú végzettség” szövegrész helyébe
a „Középfokú iskola utolsó évfolyamának elvégzése” szöveg lép.
5. § (1) E rendelet 2011. január 1-jén lép hatályba.
(2) E rendelet a hatálybalépését követő napon hatályát veszti.
Dr. Matolcsy György s. k., nemzetgazdasági miniszter