1454/2014. (VIII. 1.) Korm. határozata az egészségügyi intézmények infrastrukturális fejlesztését támogató uniós projektek megvalósítása érdekében szükséges többletforrások biztosításáról.
A Kormány
 1. jóváhagyja az  1.  melléklet szerint az  1.  mellékletben foglalt táblázatban felsorolt projektek elszámolható
összköltségének az  1.  mellékletben foglalt táblázat G oszlopában meghatározottak szerinti, mindösszesen 
legfeljebb 1 852 867 345 forinttal történő növelését,
2. jóváhagyja
a) az  1.  pontban meghatározott projektekkel összefüggésben a  kedvezményezettek önerejének
az  1.  mellékletben foglalt táblázat H oszlopában meghatározottak szerinti, mindösszesen legfeljebb 
205 874 149 forint,
b) az  1.  pontban meghatározott projektek európai uniós támogatásra el nem számolható költségeinek 
az  1.  mellékletben foglalt táblázat I oszlopában meghatározottak szerinti, mindösszesen legfeljebb 
207 577 461 forint
Magyarország 2014. évi központi költségvetéséről szóló 2013. évi CCXXX. törvény 1.  melléklet XIX. Uniós 
fejlesztések fejezet, 2. Fejezeti kezelésű előirányzatok cím, 7. Szakmai fejezeti kezelésű előirányzatok alcím, 8. Állami 
költségvetési kedvezményezettek sajáterő támogatása jogcímcsoport terhére történő finanszírozását,
3. hozzájárul az 1. mellékletben felsorolt projektek támogatási szerződésének 1. és 2. pont szerinti módosításához,
Felelős: emberi erőforrások minisztere
Határidő: azonnal
4. felhívja az  emberi erőforrások miniszterét, hogy gondoskodjon a  TIOP-2.2.6-12/1B-2013-0002 azonosító számú, 
„Csongrád Megyei Dr. Bugyi István Kórház struktúraváltása a hatékony járó-fekvőbeteg ellátás fejlesztésével” című 
projekt támogatási szerződésének felbontásáról.
Felelős: emberi erőforrások minisztere
Határidő: 2014. augusztus 31.
Orbán Viktor s. k.,
 miniszterelnök