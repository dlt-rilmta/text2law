369/2010. (XII. 31.) Korm. rendelet###
 a megújuló energiaforrásból vagy hulladékból nyert energiával termelt villamos energia, valamint a kapcsoltan termelt villamos energia kötelező átvételéről és átvételi áráról szóló 389/2007. (XII. 23.) Korm. rendelet módosításáról.
A Kormány a villamos energiáról szóló 2007. évi LXXXVI. törvény 170. § (1) bekezdés 7., 24., 26–27. és 29. pontjában kapott felhatalmazás
alapján, az Alkotmány 35. § (1) bekezdés b) pontjában meghatározott feladatkörében eljárva a következőket rendeli el:
1. § A megújuló energiaforrásból vagy hulladékból nyert energiával termelt villamos energia, valamint a kapcsoltan
termelt villamos energia kötelező átvételéről és átvételi áráról szóló 389/2007. (XII. 23.) Korm. rendelet
(a továbbiakban: R.) 5. §-a a következő (3a) bekezdéssel egészül ki:
„(3a) Az Értékesítő által a Befogadónak értékesített villamos energia kötelező átvételi árai a 2. számú melléklet
6. pontjában meghatározott bázisárakon alapulnak, ha az Értékesítő a kötelező átvételi rendszerben történő
értékesítésre vonatkozó jogosultságának a VET. 171. § (5)–(5b) bekezdés szerint meghosszabbításra került, és megfelel
a következő feltételeknek: 1. a kapcsoltan termelt hasznos hő értékesítése nem távhőszolgáltatási célra, és nem külön kezelt intézmény
ellátásának céljára történik, és 2. az erőműegység névleges villamos teljesítőképessége 6 és 50 MW közé esik. ”
2. § Az R. a következő 11/A. §-sal és 11/B. §-sal egészül ki:
„11/A. § Az Értékesítők vonatkozásában a 7. § (7a), (9a), (12) és (13) bekezdésében foglaltakat 2011. február 1-jétől kell
alkalmazni. 11/B. § E rendelet 2. számú mellékletének – a megújuló energiaforrásból vagy hulladékból nyert energiával termelt
villamos energia, valamint a kapcsoltan termelt villamos energia kötelező átvételéről és átvételi áráról szóló 389/2007.
(XII. 23.) Korm. rendelet módosításáról szóló 369/2010. (XII. 31.) Korm. rendelettel megállapított – 1., 4. és 6. pontjában
meghatározott bázisárak a 6. számú mellékletben meghatározott számításnak a 2011. évre vonatkozó elvégzését
követően megállapított bázisárak. Így tekintetükben a 6. számú mellékletben meghatározott számítást a 2011. évre
vonatkozóan nem kell elvégezni.” 3. § Az R. 2. számú melléklete e rendelet melléklete szerint módosul.
4. § Az R. 5. § (3) bekezdés b) pontjában a „20 MW-nál nem nagyobb, vagy” szövegrész helyébe a „20 MW-nál nem
nagyobb. ” szöveg, 6. számú melléklet 3. pontjában a „– külön jogszabály szerint meghatározott, és a Hivatal által
jóváhagyott vagy hivatalból módosított –” szövegrész helyébe a „– külön jogszabály szerint meghatározott – ” szöveg
lép. 5. § Hatályát veszti az R. 5. § (3) bekezdés c) pontja.
6. § Ez a rendelet 2011. január 1-jén lép hatályba, és a hatálybalépését követő napon hatályát veszti.
Dr. Navracsics Tibor s. k., miniszterelnök-helyettes