375/2010. (XII. 31.) Korm. rendelet###
 a közfoglalkoztatáshoz nyújtható támogatásokról.
A Kormány foglalkoztatás elősegítéséről és a munkanélküliek ellátásáról szóló 1991. évi IV. törvény 43. § (4) bekezdésében foglalt
felhatalmazás alapján, a közfoglalkoztatásnak a munkanélküliség csökkentésére alkalmas egységes rendszerének létrehozása,
az elmaradott térségek felzárkóztatását célzó közfeladatok ellátásának ösztönzése, valamint az erre a célra szolgáló pénzügyi keret
hatékonyabb felfelhasználása érdekében, az Alkotmány 35. § (1) bekezdés b) pontjában meghatározott feladatkörében eljárva
a következőket rendeli el: 1. § A Munkaerőpiaci Alap közfoglalkoztatási támogatások előirányzata (a továbbiakban: előirányzat) e rendelet szabályai
szerint használható fel. 2. § Az előirányzat terhére a következő támogatások nyújthatók:
a) helyi és kisebbségi önkormányzat, egyház, a nemzeti civil alapprogramról szóló törvényben meghatározott civil
szervezet által szervezett rövid időtartamú közfoglalkoztatás támogatása; b) helyi és kisebbségi önkormányzat, egyház, civil szervezet által szervezett hosszabb időtartamú közfoglalkoztatás
támogatása; c) vállalkozás részére bérpótló juttatásban részesülő személy foglalkoztatásához nyújtható támogatás;
d) országos közfoglalkoztatási program támogatása. Önkormányzat, egyház, civil szervezet által szervezett rövid időtartamú közfoglalkoztatás támogatása
3. § (1) Támogatás nyújtható a) a helyi és a kisebbségi önkormányzat, valamint azok jogi személyiséggel rendelkező társulása részére, ha
a lakosságot (kisebbségi közösséget) vagy a települést érintő közfeladat vagy a helyi, illetve kisebbségi
önkormányzat által önként vállalt, a lakosságot (kisebbségi közösséget) vagy települést érintő feladat ellátása
vagy közhasznú tevékenység folytatása érdekében, b) jogszabályban előírt közfeladat ellátása esetén vagy a helyi önkormányzattal kötött együttműködési
megállapodás alapján az egyházi jogi személy (a továbbiakban: egyház), valamint a civil szervezet részére, ha
a szociális igazgatásról és a szociális ellátásokról szóló 1993. évi III. törvényben meghatározott bérpótló juttatásra
jogosult személy 2–4 hónap időtartamra szóló, határozott idejű munkaviszony keretében, napi négy órás
munkaidőben történő foglalkoztatását vállalja. A foglalkoztatás történhet az önkormányzat által fenntartott
intézménnyel, önkormányzati részesedéssel működő nonprofit gazdasági társasággal, vagy egyház által fenntartott
intézménnyel létesített munkaviszony alapján is. (2) Támogatás a foglalkoztatásból eredő munkabér, továbbá – a pályakezdő fiatalok, az ötven év feletti munkanélküliek,
valamint a gyermek gondozását, illetve a családtag ápolását követően munkát keresők foglalkoztatásának
elősegítéséről, továbbá az ösztöndíjas foglalkoztatásról szóló 2004. évi CXXIII. törvény (a továbbiakban: Pftv.) 8/A. §
(1) bekezdésében foglalt járulékkedvezmény igénybevételével csökkentett – járulékai legfeljebb 95 százalékának
mértékéig nyújtható. Ezen túlmenően a (3) bekezdésben foglalt közvetlen költségek összege, de legfeljebb
munkavállalónként havonta a munkabérhez és járulékaihoz nyújtott támogatási összeg 5 százalékának megfelelő
támogatás állapítható meg. Több munkavállaló foglalkoztatása után megállapított közvetlen költség összevontan is
felhasználható. (3) A foglalkoztatásból eredő közvetlen költségként a munkaruha és egyéni védőeszköz költségei, a munkába járással
kapcsolatos utazási költségtérítésről szóló jogszabály szerint a munkaadót terhelő utazási költségek, a munkásszállítás
költségei, a kirendeltséggel történő előzetes egyeztetés szerint a munkavégzéshez nélkülözhetetlen munkaeszközök
költsége számolható el. (4) Munkabérként legfeljebb a kötelező legkisebb munkabér, illetve garantált bérminimum vehető figyelembe.
(5) Ez a támogatás a START kártyához kapcsolódó járulékkedvezménnyel, valamint az egyszerűsített foglalkoztatáshoz
kapcsolódó közteherkedvezménnyel egyidejűleg nem vehető igénybe. Az önkormányzat, egyház, civil szervezet által szervezett hosszabb időtartamú közfoglalkoztatás
támogatása 4. § (1) Támogatás nyújtható a) a helyi és a kisebbségi önkormányzat, valamint azok jogi személyiséggel rendelkező társulása részére, ha a megyei
(fővárosi) kormányhivatal munkaügyi szakigazgatási szervének kirendeltsége (a továbbiakban: kirendeltség) által
kiközvetített álláskereső a lakosságot (kisebbségi közösséget) vagy a települést érintő közfeladat vagy
az önkormányzat által önként vállalt, a lakosságot (kisebbségi közösséget) vagy települést érintő feladat ellátása
vagy közhasznú tevékenység folytatása érdekében, b) jogszabályban előírt közfeladat ellátása esetén vagy a helyi önkormányzattal kötött együttműködési
megállapodás alapján az egyház, valamint a civil szervezet részére, ha
2–12 hónap időtartamra szóló, határozott idejű munkaviszony keretében, napi 6–8 órás munkaidőben történő
foglalkoztatását vállalja. A foglalkoztatás történhet az önkormányzat által fenntartott intézménnyel, önkormányzati
részesedéssel működő nonprofit gazdasági társasággal, vagy egyház által fenntartott intézménnyel létesített
munkaviszony alapján is. (2) A támogatás mértéke a munkavállaló munkabére és az ahhoz kapcsolódó – a járulékkedvezmények igénybevételével
csökkentett – járulékok mértékének 70–100 százalékáig terjedhet. Ezen túlmenően a támogatás nyújtható
a munkavállaló foglalkoztatásából eredő, a 3. § (3) bekezdésében meghatározott közvetlen költséghez, amelynek
mértéke nem haladhatja meg a munkabérhez és az ahhoz kapcsolódó járulékokhoz nyújtott támogatás 20 százalékát.
(3) Az (1)–(2) bekezdésben foglaltakon túlmenően az önkormányzat által szervezett hosszabb időtartamú
közfoglalkoztatás támogatására a 3. § (4)–(5) bekezdésében foglaltakat is alkalmazni kell.
Vállalkozás részére bérpótló juttatásban részesülő személy foglalkoztatásához nyújtható támogatás
5. § (1) A gazdasági társaságokról szóló törvény, valamint az egyéni vállalkozóról és az egyéni cégről szóló törvény hatálya alá
tartozó munkaadó részére támogatás nyújtható, ha a kirendeltség által kiközvetített bérpótló juttatásra jogosult
személy teljes munkaidőben, munkaviszony keretében történő foglalkoztatását vállalja.
(2) Az (1) bekezdésben meghatározott támogatás további feltétele, hogy a munkaadó
a) a támogatás iránti kérelem benyújtását megelőző tizenkét hónapban meglévő munkavállalója munkaviszonyát
a működési körében felmerülő okból rendes felmondással nem szüntette meg,
b) kötelezettséget vállal arra, hogy a munkaviszony megszüntetésére a támogatás folyósításának időtartama alatt
sem kerül sor, továbbá c) vállalja a munkavállaló továbbfoglalkoztatását legalább a támogatás folyósítási időtartama 50 százalékának
megfelelő időtartamra. (3) A támogatás mértéke a munkavállaló 3. § (4) bekezdése szerinti munkabére és az ahhoz kapcsolódó járulékok
munkáltató által megfizetett összegének 70 százalékáig terjedhet. (4) A támogatás legfeljebb 8 hónapra nyújtható.
(5) A vállalkozás részére bérpótló juttatásban részesülő személy foglalkoztatásához nyújtható támogatása kizárólag
a Szerződés 87. és 88. cikke alkalmazásában a támogatások bizonyos fajtáinak a közös piaccal összeegyeztethetővé
nyilvánításáról szóló 800/2008/EK rendelet (a továbbiakban: általános csoportmentességi rendelet) I. fejezetében,
valamint a II. fejezet 40. cikkében foglaltakkal összhangban nyújtható. Amennyiben az általános csoportmentességi
rendelet I. fejezet 2. cikk 18. pontjában, illetve 2. cikk 19. pontjában, valamint a 8. cikkében foglaltak nem teljesülnek,
a támogatás a munkaadó tekintetében az Európai Közösséget létrehozó Szerződés 87. és 88. cikkének a csekély
összegű támogatásokra való alkalmazásáról szóló 1998/2006/EK bizottsági rendelet szerinti csekély összegű (de
minimis) támogatásként nyújtható. Országos közfoglalkoztatási program támogatása 6. § (1) E rendelet alkalmazásában közfoglalkoztatási program
a) a törvény által előírt állami feladat ellátásának elősegítésére irányuló program,
b) a törvény vagy önkormányzati rendelet által előírt, helyi önkormányzati vagy kisebbségi önkormányzati feladat
ellátásának az önkormányzat, illetve azok társulása működési területén belüli elősegítésére irányuló program,
illetve c) az Országgyűlés vagy a Kormány által meghatározott cél elérésére irányuló program,
feltéve, hogy az álláskeresők és a bérpótló juttatásra jogosult személyek számára munkaviszony munkaalkalmat
teremt, illetőleg a munkavégzéshez kapcsolódóan foglalkoztatást elősegítő képzést biztosít.
(2) Az országos közfoglalkoztatási program keretében támogatásban részesülhetnek:
a) költségvetési szervek; b) a helyi és kisebbségi önkormányzatok és azok jogi személyiséggel rendelkező társulásai;
c) az állami és önkormányzati tulajdon kezelésével és fenntartásával megbízott, vagy erre a célra az állam,
önkormányzat által létrehozott gazdálkodó szervezetek; d) nonprofit gazdasági társaságok;
e) vízitársulatok; f) az erdőgazdálkodók; g) jogszabályban előírt közfeladat ellátása esetén vagy a helyi önkormányzattal kötött együttműködési
megállapodás alapján az egyház, valamint a civil szervezet.
(3) Támogatás a (2) bekezdésben meghatározott szervezet részére abban az esetben nyújtható, ha
a) az (1) bekezdésben meghatározott közfoglalkoztatási programot valósít meg, és
b) a foglalkoztatottainak számát a foglalkoztatás megkezdését megelőző havi átlagos statisztikai állományi
létszámhoz képest bővíti, és c) a közfoglalkoztatási program megvalósításához más központi költségvetési előirányzatból támogatásban nem
részesül, és d) a program megvalósulásának helye szerinti kirendeltség igazolja, hogy a program által létrehozott
munkahelyekre és az ott folyó munkákra az (1) bekezdésben meghatározott személyek közvetíthetők.
(4) A támogatás mértéke a közfoglalkoztatási programban foglalkoztatott munkavállaló munkabére, az ahhoz
kapcsolódó – a Pftv. 8/A. § (1) bekezdésében meghatározott járulékkedvezmény igénybevételével csökkentett –
járulékok mértékének 100 százalékáig, de legfeljebb a pályázati kiírásban meghatározott összeghatárig, valamint
a munkavállaló foglalkoztatásából eredő közvetlen költségek tekintetében az előbbi támogatás 20 százalékáig,
továbbá legalább száz fő vagy a fölötti létszám foglalkoztatása esetén a szervezési költségek 3 százalékáig terjedhet.
(5) A támogatás legfeljebb 12 hónapra nyújtható. (6) Az országos közfoglalkoztatási program támogatására a 3. § (3)–(5) bekezdését alkalmazni kell.
Eljárási szabályok 7. § (1) Az e rendeletben meghatározott támogatások pályázati eljárás alapján nyújthatók. A pályázatot a tervezett
közfoglalkoztatás helye szerint illetékes munkaügyi központhoz kell benyújtani.
(2) A pályázati kiírásnak tartalmaznia kell a) a pályázat kiírásának célját,
b) a pályázaton történő részvétel feltételeit, c) a pályázat keretében nyújtható támogatás forrását és mértékét,
d) a pályázat keretében, a régióban nyújtható támogatások összértékét,
e) a pályázó részéről rendelkezésre álló saját anyagi erő szükséges mértékét,
f) a közfoglalkoztatás megvalósulásának határidejét, a foglalkoztatási kötelezettség mértékére és időtartamára
vonatkozó előírást, g) a pályázat tartalmára vonatkozó előírásokat és az ahhoz szükséges mellékleteket,
h) a szerződésszegés jogkövetkezményeit, továbbá i) a pályázat benyújtásának helyét és határidejét, a pályázatot elbíráló szerv megnevezését, a pályázat elbírálásának
határidejét, j) az 5. § hatálya alá tartozó támogatások esetében az uniós állami támogatási szabályokat.
(3) A a) 3–5. §-ban meghatározott támogatásról a kirendeltség,
b) 6. §-ban meghatározott támogatásról a foglalkoztatáspolitikáért felelős miniszter az egyenlő bánásmód
biztosításáért és társadalmi felzárkózásért felelős miniszter véleményének figyelembevételével
mérlegelési jogkörben dönt. (4) A mérlegelésnél figyelembe kell venni
a) a munkaerő-kereslet és -kínálat helyi jellemzőit, b) a térség foglalkoztatási helyzetét és munkanélküliségi mutatóit,
c) a munkaügyi központ és a munkaadó közötti együttműködés tapasztalatait,
d) a munkaadó által felajánlott (vállalt) foglalkoztatás (továbbfoglalkoztatás) időtartamát,
e) az álláskeresők munkához jutási esélyeit, f) a támogatással érintett személy munkatapasztalatát,
g) a támogatással érintett személy álláskeresőként eltöltött idejét.
(5) A (3) bekezdés szerint meghozott döntés alapján a közigazgatási hatósági eljárás és szolgáltatás általános szabályairól
szóló 2004. évi CXL. törvény 76. §-a szerint
a) a 3–5. §-ban meghatározott támogatás esetén a kirendeltség,
b) a 6. §-ban meghatározott támogatás esetén a foglalkoztatás hely szerint illetékes munkaügyi központ
egységes szerződéses feltételrendszer alapján hatósági szerződést köt a támogatottal.
Záró rendelkezések 8. § Ez a rendelet 2011. január 1-jén lép hatályba.
9. § Ha a 2010. december 31-én hatályos szabályok szerint 2010. november 1. előtt közcélú munkára kötött, határozott
időre szóló munkaszerződés 2010. december 31-ét követően szűnik meg, akkor a munkavállaló munkaszerződésben
meghatározott munkaidejű foglalkoztatásához 2011. január 1-től 2011. február 28-áig terjedő időtartamra – erre szóló
pályázat nélkül – a 3. § (2)–(4) bekezdésében meghatározott mértékű támogatás nyújtható.
10. § E rendelet 5. §-a a) a Szerződés 87. és 88. cikke alkalmazásában a támogatások bizonyos fajtáinak a közös piaccal
összeegyeztethetővé nyilvánításáról szóló 800/2008/EK rendelet, valamint b) az Európai Közösséget létrehozó Szerződés 87. és 88. cikkének a csekély összegű támogatásokra való
alkalmazásáról szóló 1998/2006/EK bizottsági rendelet hatálya alá tartozó támogatást tartalmaz.
11. § Hatályát veszti a) a közmunkaprogramok támogatási rendjéről szóló 49/1999. (II. 26.) Korm. rendelet, valamint
b) a 2010. május–június hónapokban kihirdetett veszélyhelyzetből eredő kár miatt szükséges, helyreállítással
kapcsolatos feladatok közcélú munkavégzés keretében történő ellátásáról szóló 238/2010. (IX. 13.) Korm.
rendelet. Dr. Navracsics Tibor s. k., miniszterelnök-helyettes