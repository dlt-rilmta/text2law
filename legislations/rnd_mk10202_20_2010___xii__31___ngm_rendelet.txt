A nemzetgazdasági miniszter 20/2010. (XII. 31.) NGM rendelete

a Magyar Kereskedelmi Engedélyezési Hivatal mûszaki biztonsági, valamint hatáskörébe utalt 
építésügyi hatósági eljárásokért fizetendõ igazgatási szolgáltatási díjakról A villamos energiáról szóló 2007. évi LXXXVI. törvény 170. § (3) bekezdés 4. pontjában, a távhõszolgáltatásról szóló 2005. évi 
XVIII. törvény 60. § (2) bekezdés c) pontjában, továbbá a kereskedelemrõl szóló 2005. évi CLXIV. törvény 12. § (7) bekezdésében 
kapott felhatalmazás alapján, az egyes miniszterek, valamint a Miniszterelnökséget vezetõ államtitkár feladat- és hatáskörérõl szóló 
212/2010. (VII. 1.) Korm. rendelet (a továbbiakban: R.) 73. § c) és h) pontjában meghatározott feladatkörömben eljárva – az R. 2. § 
(1) bekezdés c) pontjában meghatározott feladatkörében eljáró közigazgatási és igazságügyi miniszterrel egyetértésben – 
a következõket rendelem el: 1. § (1) A mûszaki biztonsági hatóság által lefolytatott mûszaki biztonsági, valamint a hatáskörébe utalt építésügyi hatósági 
eljárásokért, beleértve a mûszaki biztonsági hatóság szakhatósági közremûködését más hatóságok eljárásaiban, 
a kérelmet elõterjesztõ ügyfélnek igazgatási szolgáltatási díjat (a továbbiakban: díj) kell fizetnie a Magyar 
Kereskedelmi Engedélyezési Hivatal (a továbbiakban: Hivatal), mint a díj beszedésére jogosult részére. 
(2) A díj mértékét a melléklet állapítja meg. 
(3) Az ügyfél kérelmére soron kívül (15 napon belül), illetve munkaidõn túl végezhetõ hatósági tevékenység esetében a díj 
mértéke a vonatkozó díj 150%-a, a munkaszüneti napon végzett tevékenység esetén a díj mértéke a vonatkozó díj 
200%-a. (4) Amennyiben egy kérelem alapján a mûszaki biztonsági hatóságnál több, egymástól elkülönült hatósági eljárás indul, 
az egyes eljárásokra megállapított díjat minden eljárásra külön meg kell fizetni. 
2. § (1) A díjfizetési kötelezettséget a (2) bekezdésben foglaltak szerint, a fizetési számlára történõ készpénzfizetés 
(a továbbiakban: készpénzutalási megbízás), vagy a fizetési számlák közötti átutalásra szóló megbízás 
(a továbbiakban: átutalási megbízás) útján a Hivatal Magyar Államkincstárnál vezetett 10032000-00282448-00000000 
számú fizetési számlája javára kell teljesíteni. A belföldi postautalványon történõ, fizetési számla nélküli 
készpénzátutalás az 1. § (1) bekezdése szerinti hatósági eljárások vonatkozásában díjfizetésre nem alkalmazható. 
(2) Amennyiben az ügyfél a hatósági eljárás díját 
a) a hatósági eljárás megindítására irányuló kérelem benyújtása elõtt, az átutalási megbízás, illetve 
a készpénzátutalási megbízás közlemény rovatában az 1. § (1) bekezdése szerinti hatósági eljárás 
megnevezésének feltüntetésével fizeti meg, úgy a kérelemben aa) a készpénzátutalási megbízáson található azonosító számot, a befizetett díjat és a fizetési megbízás 
befogadásának idõpontját, vagy ab) a számlavezetõ pénzforgalmi szolgáltató nevét, az átutalási megbízással befizetett díj összegét és a fizetési 
megbízás befogadásának idõpontját köteles közölni; b) a hatósági eljárás megindítására irányuló kérelmének elõterjesztése elõtt nem fizeti meg, az illetékes hatóság által 
kiállított díjbekérõ alapján nyolc napon belül köteles a befizetést teljesíteni, a készpénzátutalási megbízás, illetve 
az átutalási megbízás közlemény rovatában a hatóság ügyazonosító számának feltüntetésével. 
(3) A számlát az adószám kiváltására kötelezettek számára a díjnak az (1) bekezdés szerinti fizetési számlán történõ 
jóváírását követõen, de legkésõbb az ügy érdemében hozott döntés meghozatalával egy idõben kell kiállítani. 
A kérelemnek, vagy a kérelem külön mellékletének tartalmaznia kell az ügyfél nyilatkozatát a számla kiállításához 
szükséges adatokról: az adószám kiváltására kötelezett díjfizetõ neve, címe (székhelye, illetve telephelye), fizetési 
számla száma, valamint adószáma. (4) Ha a befizetést igazoló okiratok alapján megállapítható, hogy az ügyfél tévesen, vagy az e rendeletben meghatározott 
mértéket meghaladóan fizetett díjat, a Hivatal a téves befizetés, illetve a díjtöbblet visszatérítésérõl az ügyfél 
számlavezetõ pénzforgalmi szolgáltatónál vezetett fizetési számlája javára, legkésõbb az önálló fellebbezéssel 
támadható döntést követõ nyolc napon belül, átutalási megbízás útján intézkedik. 
(5) Amennyiben a hatóság a közigazgatási hatósági eljárás és szolgáltatás általános szabályairól szóló 2004. évi 
CXL. törvény 33/A. §-a szerinti díjvisszafizetést köteles teljesíteni, úgy a visszafizetésrõl az ügyfél számlavezetõ 
pénzforgalmi szolgáltatónál vezetett fizetési számlája javára, átutalási megbízás útján intézkedik. 
(6) Amennyiben jogszabály a hatósági eljárás elektronikus úton történõ kezdeményezését nem zárja ki, a díjat az eljárás 
kezdeményezését követõen, átutalási megbízás útján kell megfizetni. Az ügyfélnek az átutalási megbízás „Közlemény” 
rovatában fel kell tüntetnie a központi elektronikus szolgáltató rendszer által adott 27 jegyû érkeztetõ számot. Ez 
esetben a díjat legkésõbb – a (2) bekezdés b) pontja szerinti – díjbekérõben foglaltak ügyfél általi megismerését 
követõ három napon kell megfizetnie. Az elektronikus közszolgáltatás igénybevételével kezdeményezett eljárással 
kapcsolatos fizetési kötelezettségek teljesítésére egyebekben az elektronikus közszolgáltatásról és annak 
igénybevételérõl szóló kormányrendeletben foglalt rendelkezéseket kell alkalmazni. (7) A Hivatal a díjat egyéb bevételeitõl elkülönítve tartja nyilván és kezeli. 
3. § (1) A díj megállapításával és megfizetésével kapcsolatosan 
a) a díjfizetési kötelezettség fennállására vonatkozóan az illetékekrõl szóló 1990. évi XCIII. törvény (a továbbiakban: 
Itv.) 28. § (2)–(3) bekezdésében foglaltakat, b) a díj mértéke tekintetében az Itv. 29. § (2) bekezdés utolsó mondatában, valamint 29. § (4)–(5) bekezdésében 
foglaltakat, c) a díj fizetésére kötelezettek körének megállapítására az Itv. 31. § (1) bekezdés elsõ mondatában, 31. § (2)–(6) és 
(8) bekezdésében foglaltakat, d) a jogorvoslati eljárási díj visszatérítésére az Itv. 32. §-át, 
e) a fizetési meghagyás kibocsátására és a késedelmi pótlék megfizetésére az Itv. 78. § (1)–(3) bekezdésében, 
valamint 87. § (1) bekezdésében foglaltakat kell alkalmazni azzal az eltéréssel, hogy ahol az Itv. adóhatóságot említ, azon az eljárásra illetékes és hatáskörrel 
rendelkezõ hatóságot, ahol illetéket említ, azon díjat kell érteni. 
(2) Ha a díj visszatérítése azért vált szükségessé, mert a jogorvoslati eljárásban felülvizsgált döntés vagy intézkedés 
a kérelmezõ hátrányára részben vagy egészben jogszabálysértõnek bizonyult, akkor a hatóság a visszatérítésrõl 
hivatalból, a jogorvoslati eljárás során hozott határozatban rendelkezik. 
4. § (1) Azokban a hatósági eljárásokban, amelyekben másodfokon a Hivatal központi szerve jár el, a fellebbezés díja az elsõ 
fokú eljárásra megállapított díj 50%-a, de legfeljebb 50 000 Ft. 
(2) A fellebbezés díját – a (3) bekezdésben foglalt kivétellel – a 2. § (1) bekezdésében és a 2. § (2) bekezdés a) pontjában 
meghatározott feltételek szerint elõzetesen kell megfizetni. (3) Elektronikus úton elõterjesztett fellebbezés esetén a 2. § (6) bekezdésében foglaltak szerint kell eljárni. 
5. § (1) A díjat akkor is meg kell fizetni, ha a vizsgálat, helyszíni ellenõrzés eredménytelen, vagy ha az ügyfél mulasztásából 
vagy egyéb neki felróható okból meghiúsul. (2) Ha érdemi vizsgálat nélkül megállapítható, hogy a hatósági felügyelet alá tartozó létesítmény, berendezés nem felel 
meg a mûszaki biztonsági követelményeknek, a vonatkozó díj 50%-át kell megfizetni. 
6. § (1) Ez a rendelet 2011. január 1-jén lép hatályba. 
(2) Hatályát veszti a Magyar Kereskedelmi Engedélyezési Hivatal egyes mûszaki biztonsági közigazgatási eljárásainak és 
igazgatási jellegû szolgáltatásainak díjairól szóló 129/2005. (XII. 29.) GKM rendelet. 
(3) A Magyar Kereskedelmi Engedélyezési Hivatalnál az e rendelet hatálybalépésekor folyamatban lévõ mûszaki 
biztonsági, valamint hatáskörébe utalt építésügyi hatósági eljárásokra a Magyar Kereskedelmi Engedélyezési Hivatal 
egyes mûszaki biztonsági közigazgatási eljárásainak és igazgatási jellegû szolgáltatásainak díjairól szóló 129/2005. 
(XII. 29.) GKM rendelet 2010. december 31-én hatályos szabályait kell alkalmazni. 
Dr. Matolcsy György s. k., nemzetgazdasági miniszter 