1230/2009. (XII. 30.) Korm. határozata### egyes kormányhatározatok módosításáról, illetve hatályon kívül helyezéséről.
1. A válságkezelő program végrehajtásának összehangolásáért felelős kormánybiztos kinevezéséről és feladatairól szóló 1051/2009. (IV. 17.) Korm. határozat hatályát veszti.
2. A jelentős értékű közbeszerzések megindításának egyes kérdéseiről szóló 1132/2009. (VIII. 7.) Korm. határozat 2. pontjában az „a Miniszterelnöki Hivatal igazgatási szakállamtitkára,” szövegrész helyébe az „a Miniszterelnöki Hivatalt vezető miniszter által kijelölt egy további személy,” szöveg lép.
3. A helyközi közösségi közlekedési rendszer átalakításával kapcsolatos feladatok összehangolásáért felelős kormánybiztos kinevezéséről szóló 1123/2009. (VII. 23.) Korm. határozat 6. pontjában az „a válságkezelő program végrehajtásának összehangolásáért felelős kormánybiztos” szövegrész helyébe az „a Miniszterelnöki Kabinetirodát vezető államtitkár” szöveg lép.
4. Ez a határozat 2010. január 1-jén lép hatályba, és a hatálybalépését követő napon hatályát veszti.
Bajnai Gordon s. k., miniszterelnök