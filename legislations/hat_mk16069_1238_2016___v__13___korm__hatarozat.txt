1238/2016. (V. 13.) Korm. határozat###
 az egyes városi infrastruktúra-elemek megújítása keretében megvalósításra kerülő kompkikötő létesítéséhez szükséges források biztosításáról.
1. A Kormány egyetért azzal, hogy az egyes városi infrastruktúra-elemek megújítását szolgáló kormányzati intézkedésekről szóló 1118/2016. (III. 10.) Korm. határozat [a továbbiakban: 1118/2016. (III. 10.) Korm. határozat] 1. melléklet 6. pontja szerinti, kompkikötő létesítésére irányuló beruházás építtetője a Magyar Nemzeti Vagyonkezelő Zártkörűen Működő Részvénytársaság legyen.
2. A Kormány a) az államháztartásról szóló 2011. évi CXCV. törvény (a továbbiakban: Áht.) 33. § (1) bekezdésében biztosított
jogkörében eljárva a Magyarország 2016. évi központi költségvetéséről szóló 2015. évi C. törvény (a továbbiakban: Kvtv.) 1. melléklet XLIII. Az állami vagyonnal kapcsolatos bevételek és kiadások fejezet, 2. Az állami vagyonnal kapcsolatos kiadások cím, 1. Felhalmozási jellegű kiadások alcím, 1. Ingatlanberuházások, ingatlanvásárlás jogcímcsoportját a 9. Kompkikötő létesítése jogcímmel egészíti ki; Felelős: nemzetgazdasági miniszter Határidő: azonnal b) az Áht. 33. § (2) bekezdésében biztosított jogkörében eljárva, az 1. pontban meghatározott beruházás megvalósítása érdekében 400,0 millió forint egyszeri átcsoportosítását rendeli el a Kvtv. 1. melléklet XVII. Nemzeti Fejlesztési Minisztérium fejezet, 20. Fejezeti kezelésű előirányzatok cím, 50. Egyes városi infrastruktúra-elemek megújítása alcím terhére, a Kvtv. 1. melléklet XLIII. Az állami vagyonnal kapcsolatos bevételek és kiadások fejezet, 2. Az állami vagyonnal kapcsolatos kiadások cím, 1. Felhalmozási jellegű kiadások alcím, 1. Ingatlan-beruházások, ingatlanvásárlás jogcímcsoport, 9. Kompkikötő létesítése jogcím javára, az 1. melléklet szerint. Felelős: nemzetgazdasági miniszter
nemzeti fejlesztési miniszter Határidő: azonnal 3. A Kormány a) az 1. pont szerinti beruházás ütemezett megvalósítása érdekében egyetért azzal, hogy a 2017. évi
központi költségvetés XLIII. Az állami vagyonnal kapcsolatos bevételek és kiadások fejezetében legfeljebb 399,0 millió forint összegű forrás álljon rendelkezésre erre a célra;
b) az Áht. 36. § (4b) bekezdés b) pontjában biztosított jogkörében eljárva jóváhagyja, hogy a nemzeti fejlesztési miniszter az 1. pont szerinti beruházás megvalósítása érdekében éven túli kötelezettséget vállaljon a 2017. év vonatkozásában, legfeljebb 399,0 millió forint összegben. Felelős: nemzeti fejlesztési miniszter Határidő: 2016. június 30.
4. Az 1118/2016. (III. 10.) Korm. határozat a) 6. pontjában az „1–6. pontja” szövegrész helyébe az „1–5. pontja” szöveg, az „1054,0” szövegrész helyébe
a „655,0” szöveg, b) 7. pontjában a „2–6. pontja” szövegrész helyébe a „2–5. pontja” szöveg, c) 8. pontjában az „1–6. pontja” szövegrész helyébe az „1–5. pontja” szöveg, d) 8. pont a) alpontjában a „9532,0” szövegrész helyébe a „8733,0” szöveg lép.
Orbán Viktor s. k., miniszterelnök