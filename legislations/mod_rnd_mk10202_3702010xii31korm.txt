370/2010. (XII. 31.) Korm. rendelete### egyes fejlesztési tárgyú kormányrendeletek módosításáról.
A Kormány az 1. alcím tekintetében a Magyar Köztársaság 2001. és 2002. évi költségvetéséről szóló 2000. évi CXXXIII. törvény 109. §
(1) bekezdés c) pontjában, a 2. alcím tekintetében a területfejlesztésről és a területrendezésről szóló 1996. évi XXI. törvény 27. § (1) bekezdés n) pontjában
– figyelemmel a j) pontra is –, a 4. alcím tekintetében a területfejlesztésről és a területrendezésről szóló 1996. évi XXI. törvény 27. § (1) bekezdés g) és k) pontjában,
a 6. alcím tekintetében a területfejlesztésről és a területrendezésről szóló 1996. évi XXI. törvény 27. § (1) bekezdés k) pontjában,
az 8. alcím tekintetében a Magyar Köztársaság 2010. évi költségvetéséről szóló 2009. évi CXXX. törvény 91. § (1) bekezdés
c) pontjában, valamint a Balaton Kiemelt Üdülőkörzet Területrendezési Tervének elfogadásáról és a Balatoni Területrendezési
Szabályzat megállapításáról szóló 2000. évi CXII. törvény 58. § (1) bekezdés c) pontjában
kapott felhatalmazás alapján, a 3., 5., 7. és a 9. alcím tekintetében az Alkotmány 35. § (2) bekezdésében meghatározott eredeti jogalkotói hatáskörében,
az Alkotmány 35. § (1) bekezdés b)–c) pontjában meghatározott feladatkörében eljárva a következőket rendeli el:
1. Az Európai Uniós előcsatlakozási eszközök és az Átmeneti Támogatás felhasználásának pénzügyi
tervezési, lebonyolítási, számviteli és ellenőrzési rendjéről szóló 119/2004. (IV. 29.) Korm. rendelet
módosítása 1. § Az Európai Uniós előcsatlakozási eszközök és az Átmeneti Támogatás felhasználásának pénzügyi tervezési,
lebonyolítási, számviteli és ellenőrzési rendjéről szóló 119/2004. (IV. 29.) Korm. rendelet 10. § (1) bekezdése helyébe
a következő rendelkezés lép: „(1) A Nemzeti Koordinátor feladata a Phare és az Átmeneti Támogatás programjainak tervezése, koordinációja és
monitoringja. A Nemzeti Koordinátor feladatait a Kormány által kinevezett kormánytisztviselő látja el.”
2. A megyei (fővárosi) közigazgatási hivataloknak a kistérségi fejlesztési tanácsok és a Budapesti
Agglomerációs Fejlesztési Tanács létrehozásával és a térségi fejlesztési tanács átalakulásával kapcsolatos
feladatairól, a megalakulással és átalakulással kapcsolatos eljárás rendjéről, továbbá az egyeztető
fórumok létrejöttének és működésének szabályairól szóló 258/2004. (IX. 16.) Korm. rendelet módosítása
2. § A megyei (fővárosi) közigazgatási hivataloknak a kistérségi fejlesztési tanácsok és a Budapesti Agglomerációs
Fejlesztési Tanács létrehozásával és a térségi fejlesztési tanács átalakulásával kapcsolatos feladatairól,
a megalakulással és átalakulással kapcsolatos eljárás rendjéről, továbbá az egyeztető fórumok létrejöttének és
működésének szabályairól szóló 258/2004. (IX. 16.) Korm. rendelet 2. számú melléklete helyébe e rendelet melléklete
lép. 3. A Nemzeti Fejlesztési Ügynökségről szóló 130/2006. (VI. 15.) Korm. rendelet módosítása
3. § A Nemzeti Fejlesztési Ügynökségről szóló 130/2006. (VI. 15.) Korm. rendelet (a továbbiakban: R1.) 1. §-a helyébe
a következő rendelkezés lép: „1. § A Kormány – a hosszú és középtávú fejlesztési és tervezési feladatok ellátására, az Európai Unió pénzügyi
támogatásainak igénybevételéhez szükséges tervek, operatív programok elkészítésére, e támogatások
felhasználásához szükséges intézményrendszer kialakítására, működtetésére – létrehozza a Nemzeti Fejlesztési
Ügynökséget (a továbbiakban: Ügynökség).” 4. § Az R1. 2. §-a helyébe a következő rendelkezés lép:
„2. § Az Ügynökség a) elkészíti az ország átfogó fejlesztési tervét és a nemzeti fejlesztési terveket,
b) segíti az országos szintű fejlesztéssel, fejlesztési tervezéssel és programozással kapcsolatos kormányzati feladatok
összehangolását, c) szervezetén belül – az Agrár- és Vidékfejlesztési Operatív Program (a továbbiakban: AVOP), az Új Magyarország
Vidékfejlesztési Program és a Halászati Operatív Program kivételével – létrehozza az operatív programok irányító
hatóságát, szervezi az operatív programok végrehajtását és azok monitoring rendszerét, koordinálja a feladathoz
kapcsolódó uniós és társfinanszírozási költségvetési források felhasználását, d) ellátja a Közösségi Támogatási Keret, az EQUAL közösségi kezdeményezés programok és a Kohéziós Alap irányító
hatóságának feladatait, gondoskodik a monitoring bizottságok működéséről, e) tárgyalásokat folytat az Európai Unió intézményeivel a fejlesztési stratégia és az annak megvalósítására szolgáló
operatív programok egyeztetése érdekében, f) szervezi az Európai Unió strukturális és kohéziós politikájával kapcsolatos hazai feladatokat,
g) a Kormány által meghatározott körben ellátja az Európai Unió pénzügyi támogatásainak felhasználásához
szükséges feladatokat, és koordinálja az uniós pénzügyi támogatások felhasználásával kapcsolatban
az intézményrendszer működését, h) ellátja a PHARE és az Átmeneti Támogatás programokkal, valamint a Schengen Alappal kapcsolatos szervezési és
koordinációs feladatokat, i) ellátja a Norvég Finanszírozási Mechanizmussal, illetve az EGT Finanszírozási Mechanizmussal kapcsolatos
előkészítési, szervezési és koordinációs feladatokat, j) ellátja az ikerintézményi (twinning) programmal kapcsolatos nemzeti koordinációt,
k) ellátja a 2007–2013 programozási időszakban az Európai Regionális Fejlesztési Alap, az Előcsatlakozási Támogatási
Eszköz, valamint az Európai Szomszédsági és Partnerségi Eszköz pénzügyi alapok egyes, a területi együttműködéshez
kapcsolódó programok irányító hatósági és tagállami feladatait, gondoskodik a monitoring bizottságok működéséről,
l) ellátja a Svájci-Magyar Együttműködési Program tekintetében a Nemzeti Koordinációs Egység feladatait,
m) ellátja az INTERREG közösségi kezdeményezés programok irányító hatóságának és nemzeti hatóságának
feladatait, gondoskodik azok utánkövetéséről, n) ellátja az egyes miniszterek, valamint a Miniszterelnökséget vezető államtitkár feladat- és hatásköréről szóló
212/2010. (VII. 1.) Korm. rendelet 85. § b) pontjában meghatározott feladathoz kapcsolódó rendszerek fejlesztési,
működtetési és adminisztrációs tevékenységeit.” 5. § Az R1. a következő 2/A. §-sal egészül ki:
„2/A. § Az Ügynökség integrációs elnökhelyettese ellátja a Nemzeti Koordinátor és a Schengen Alap Felelős Személy
tisztségét.” 6. § Az R1. 6. §-a a következő a) ponttal egészül ki:
[Az Ügynökség feladat- és hatáskörében] „a) közreműködik – a fejlesztéspolitikáért felelős miniszter munkaszervezete útján – a feladat- és hatáskörét érintő
jogszabálytervezetek véleményezésében,” 7. § Hatályát veszti az R1. 7. §-a.
4. A 2008. évi terület- és régiófejlesztési célelőirányzat felhasználásának részletes szabályairól szóló
148/2008. (V. 26.) Korm. rendelet módosítása 8. § A 2008. évi terület- és régiófejlesztési célelőirányzat felhasználásának részletes szabályairól szóló 148/2008. (V. 26.)
Korm. rendelet (a továbbiakban: R2.) 2. §-a a következő s) ponttal egészül ki:
[E rendelet alkalmazásában:] „s) támogatási döntést hozó szerv: a miniszter, a regionális fejlesztési tanács vagy a megyei területfejlesztési tanács.”
9. § Az R2. az „A beruházási támogatásokra vonatkozó szabályok” alcímet megelőzően a következő 9/A. §-sal egészül ki:
„9/A. § (1) Az a kedvezményezett, aki a 8. § (1) bekezdés b) pont ba) alpontjában foglalt jogcím esetén fenntartási
kötelezettség mellett foglalkoztatási kötelezettséget vállalt, a támogatási döntést hozó szervnél írásban kérelmezheti
a foglalkoztatási kötelezettségnek az adózás előtti eredmény növelése kötelezettségre történő módosítását.
A kérelem befogadásának feltétele, hogy a kedvezményezett a kérelem befogadásának napjáig a lezárult éves
foglalkoztatási időszakokra vállalt kötelezettségeit maradéktalanul teljesítette. A kérelem benyújtására rendelkezésre
álló határidő a foglakoztatási kötelezettség záró időpontjáig áll nyitva.
(2) A kérelemben a kedvezményezett nyilatkozik arról, hogy a foglalkoztatási kötelezettségnek az adózás előtti
eredmény növelése kötelezettségre történő módosítása során a kérelem benyújtása időpontjában rendelkezésre álló,
utolsó lezárt üzleti évet, vagy a kérelem benyújtásának időpontjában folyamatban lévő üzleti évet kívánja az adózás
előtti kötelezettség bázis időszakául választani. A foglalkoztatási- és az adózás előtti eredmény növelésére irányuló
kötelezettség szempontjából figyelembe veendő időtartamnak együttesen meg kell egyeznie a 9. § (7) bekezdése
szerinti kötelezettségvállalási időtartammal. (3) A támogatási döntést hozó szerv a kérelem elbírálását megelőzően – az Államkincstárral együttműködve, szükség
szerint helyszíni ellenőrzéssel egybekötve – megvizsgálja, hogy biztosított-e a kedvezményezett működőképessége.
(4) A kérelmet – beleértve a kérelem bázisidőszak megválasztására vonatkozó részét – a támogatási döntést hozó szerv
a kérelem beérkezését követő 60 napon belül bírálja el.
(5) Abban az esetben, ha az adózás előtti eredmény növelésére tett kötelezettségvállalás bázis időszaka a folyamatban
lévő üzleti év, akkor a kötelezettségvállalások közötti váltás miatt beálló tört év nem számít be a kötelezettségvállalás
időtartamába. (6) A foglalkoztatási kötelezettségnek az adózás előtti eredmény növelése kötelezettségre történő módosításról szóló
döntést a támogatási szerződés módosításával a szerződésben rögzíteni kell.”
10. § Az R2. az „A támogatás folyósítása” alcímet megelőzően a következő 25/B–25/C. §-sal egészül ki:
„25/B. § (1) Az a kedvezményezett, aki az előre nem tervezhető, jelentősen megváltozott külső gazdasági környezet
miatt, önhibáján kívül időlegesen nem tudja teljesíteni a támogatási szerződésben vállalt kötelezettségeit, és
a célelőirányzatból foglalkoztatási kötelezettség vállalása mellett részesült támogatásban, írásban kérelmezheti
a foglalkoztatási kötelezettség teljesítésére rendelkezésre álló időtartam meghosszabbítását a támogatási döntést
hozó szervtől. A kérelem benyújtására rendelkezésre álló határidő a foglakoztatási kötelezettség záró időpontjáig áll
nyitva. (2) Az (1) bekezdés szerinti kérelemben a kedvezményezett bemutatja a kérelem előterjesztéséhez vezető okokat, és
a kedvezményezett várható foglalkoztatási helyzetét a kérelmezett teljesíthetőségi időtartam végéig.
(3) A támogatási döntést hozó szerv a kérelem elbírálását megelőzően – az Államkincstárral együttműködve, szükség
szerint helyszíni ellenőrzéssel egybekötve – megvizsgálja, hogy biztosított-e a kedvezményezett működőképessége,
a kérelemben bemutatott okok alapján megállapítható-e a kedvezményezett felelőssége, és azt, hogy a foglalkoztatási
kötelezettség meghosszabbításával reálisan teljesíthetők-e a vállalt kötelezettségek. (4) A foglalkoztatási kötelezettség meghosszabbításáról a támogatási döntést hozó szerv a kérelem beérkezését
követő 60 napon belül dönt. (5) A foglalkoztatási kötelezettség időtartamát a támogatási döntést hozó szerv a kedvezményezett kérelme alapján
egy vagy két évvel növelheti. A meghosszabbított időtartam alatt a hatályos támogatási szerződés szerinti
foglalkoztatási kötelezettség teljesítését kell a kedvezményezettnek vállalnia. A foglalkoztatási kötelezettség
teljesítettségének vizsgálata során a kötelezettség teljes, meghosszabbított időtartama alatt legalacsonyabb
mértékben teljesített egy, vagy két év foglalkoztatási adatai helyett a meghosszabbításról szóló döntés
eredményeként többletként teljesített egy, vagy két év foglalkoztatási adatait kell figyelembe venni.
(6) A foglalkoztatási kötelezettség teljesítésére rendelkezésre álló időtartam meghosszabbítása támogatási
szerződésenként csak egy alkalommal engedélyezhető. A támogatási döntést hozó szerv a foglalkoztatási
kötelezettség meghosszabbítása mellett egyidejűleg dönt arról is, hogy szükséges-e a támogatási szerződésben
vállalt fenntartási kötelezettség időtartamának a foglalkoztatási kötelezettség időtartamával azonos
meghosszabbítása is. (7) A támogatási döntést hozó szerv az általa kötött, még teljesítés alatt álló szerződések számának legfeljebb
50%-ában élhet a foglalkoztatási kötelezettség meghosszabbításával. Ezen korlát érvényesítése során
a kötelezettségek teljesítésének felfüggesztésére irányuló kérelmek beérkezési sorrendjét kell figyelembe venni.
(8) A foglalkoztatási kötelezettség időtartamának meghosszabbítására vonatkozó döntést a támogatási szerződés
módosításával a szerződésben rögzíteni kell. Az időtartam meghosszabbítására vonatkozó szerződésmódosítás
hatálybalépésének feltétele a biztosíték 28. § (4) bekezdése szerinti időtartamig történő fennállását igazoló
dokumentum csatolása. 25/C. § A kedvezményezett a 9/A. § (1) bekezdésében, a 25/A. § (1) bekezdésében és a 25/B. § (1) bekezdésében
szabályozott lehetőségek közül ugyanazon támogatási szerződéséhez egyidejűleg csak az egyik kedvezménnyel
élhet.” 11. § Az R2. 32. § (1) bekezdése helyébe a következő rendelkezés lép:
„(1) A támogatási szerződések végrehajtásának és a kötelezettségvállalás teljesítésének ellenőrzését az Államkincstár
és az érintett ügynökség együttesen végzi. Ellenőrzések lefolytatására a miniszter is jogosult. A pályázat benyújtásától
a projekt 33. § (2) bekezdése szerinti lezárásáig tartó időszakban – a pályázóval, kedvezményezettel történt előzetes
egyeztetést követően – bármikor az Államkincstár és az ügynökség közösen együttműködve helyszíni ellenőrzést
folytathat le. A fejlesztés megvalósítását követően, a projekthez kapcsolódó utolsó pénzügyi elszámolás benyújtása
után legfeljebb 3 hónapon belül az Államkincstár és az ügynökség közösen együttműködve utóellenőrzést végez.
Az utóellenőrzés során felvett jegyzőkönyvben a kedvezményezettet nyilatkoztatni kell arról, hogy a fel nem használt
támogatásról véglegesen lemond. Amennyiben a támogatási szerződés keretében a kedvezményezett fenntartási,
foglalkoztatási vagy adózás előtti eredmény növelése iránt kötelezettséget vállalt, az Államkincstár és az ügynökség
ezen kötelezettségek időtartama során évente ellenőrzi a támogatási szerződésben vállaltak teljesítését. A projekt
záró ellenőrzését a kedvezményezett által vállalt, legkésőbb véget érő kötelezettségvállalás végét követő hatodik
hónap végéig kell végrehajtani.” 12. § Az R2. 32. § (2) bekezdése a következő, harmadik mondattal egészül ki:
„Amennyiben a szerződésszerű teljesülést elősegíti, az ellenőrzést végző szerveknek a jegyzőkönyv felvétele során fel
kell hívni a kedvezményezett figyelmét arra, hogy ha a 9/A. § (1) bekezdésében, a 25/A. § (1) bekezdésében és a 25/B. §
(1) bekezdésében szabályozott kedvezmények közül valamelyiket igénybe kívánja venni, erre irányuló kérelmét
a jegyzőkönyv felvételét követő 5 munkanapon belül nyújtsa be a támogatási döntést hozó szervnek.”
13. § Az R2. 39. §-a a következő (7)–(8) bekezdéssel egészül ki:
„(7) E rendeletnek az egyes fejlesztési tárgyú kormányrendeletek módosításáról szóló 370/2010. (XII. 31.) Korm.
rendelettel (a továbbiakban: Korm. rendelet) megállapított 9/A. §-át, 25/B. §-át, 25/C. §-át, 28. § (4) bekezdését, 32. §
(1)–(2) bekezdését, továbbá e rendelet 30. § (4) bekezdését a Korm. rendelet 26. § (1) bekezdése szerinti
hatálybalépése napján folyamatban lévő eljárásokra is – ideértve a (3) bekezdésében meghatározott jogelőd
előirányzatok kapcsán folyamatban lévő támogatási ügyeket is – alkalmazni kell, kivéve azon támogatási ügyeket,
amelyekhez peres vagy nem peres, követelés-igényérvényesítési eljárások kapcsolódnak.
(8) A (3) bekezdés szerinti jogelőd előirányzatok terhére megkötött támogatási szerződések alapján visszavont
támogatási összeg és járulékai jogosultja a minisztérium.” 14. § (1) Az R2. 28. § (4) bekezdésében a „harmadik” szövegrész helyébe a „hatodik” szöveg lép.
(2) Az R2. 30. § (1) bekezdésében az „összegének visszafizetésével” szövegrész helyébe az „összegének – a 9/A. §
(1) bekezdése, a 25/A. § (1) bekezdése és a 25/B. § (1) bekezdése szerinti kérelem ügyében hozott döntés
figyelembevétele melletti – visszafizetésével” szöveg lép. 15. § Hatályát veszti az R2. 9. § (11) bekezdés második mondata.
5. A 2007–2013. programozási időszakban az Európai Szomszédsági és Partnerségi Támogatási Eszközből
társfinanszírozott Magyarország–Szlovákia–Románia–Ukrajna ENPI Határon Átnyúló Együttműködési Program végrehajtásáról szóló 228/2008. (IX. 12.) Korm. rendelet módosítása
16. § A 2007–2013. programozási időszakban az Európai Szomszédsági és Partnerségi Támogatási Eszközből
társfinanszírozott Magyarország–Szlovákia–Románia–Ukrajna ENPI Határon Átnyúló Együttműködési Program végrehajtásáról szóló 228/2008. (IX. 12.) Korm. rendelet 12. § (1) bekezdése helyébe a következő rendelkezés lép:
„(1) A Program keretében meghirdetett pályázatokon közösségi támogatásra jóváhagyott projektek hazai partnerei
számára a kapcsolódó hazai társfinanszírozást további pályáztatás nélkül a nemzeti hatóság biztosítja.”
6. Az egyes 2009. évi decentralizált önkormányzati fejlesztési és területfejlesztési célú, valamint egyes
2009. évi központi előirányzatok felhasználásának részletes szabályairól szóló
85/2009. (IV. 10.) Korm. rendelet módosítása 17. § Az egyes 2009. évi decentralizált önkormányzati fejlesztési és területfejlesztési célú, valamint egyes 2009. évi központi
előirányzatok felhasználásának részletes szabályairól szóló 85/2009. (IV. 10.) Korm. rendelet (a továbbiakban: R3.)
28. §-a következő (3) bekezdéssel egészül ki: „(3) A 28. § (1) bekezdés e) pontja szerinti jogcím alapján vissza nem térítendő, végleges támogatásként a projekt
közösségi támogatásban nem részesülő tevékenységei finanszírozhatóak. A közösségi támogatásból visszatérülő
összeget a partner szervezet a projekt soron következő ütemeinek finanszírozására használhatja fel azzal, hogy
a közösségi forrás terhére megkötött támogatási szerződésben rögzített projekt pénzügyi lezárását és a közösségi
támogatás utolsó részletének tényleges utalását követően, a projekt végleges támogatására fordított összeg
levonását követően fennmaradó összeget 30 napon belül átutalja az NFM részére.”
18. § Az R3. 33. §-a a következő (2a) bekezdéssel egészül ki:
„(2a) E rendeletnek az egyes fejlesztési tárgyú kormányrendeletek módosításáról szóló 370/2010. (XII. 31.) Korm.
rendelettel (a továbbiakban: Korm. rendelet) megállapított 28. § (3) bekezdését a Korm. rendelet hatálybalépése
napján folyamatban lévő ügyekben is alkalmazni kell. ”
19. § (1) Az R3. 1. § (4) bekezdés b)–d) pontjában, 1. § (6) bekezdésében, 3. § (5)–(12) bekezdésében, 4. § (9) bekezdésében, 7. §
(13), (17) és (19) bekezdésében, 8. § (1) bekezdésében, 9. § (2) bekezdésében, 13. § (8) bekezdésében, 15. § (6) és
(9) bekezdésében, 17. § (8) bekezdésében, 22. § (1) és (8) bekezdésében, 23. § (5) bekezdésében, 27. § (1) és
(3) bekezdésében, 28. § (1) bekezdésében, 29. § (1)–(5) bekezdésében, 30. § (1) bekezdésében, 31. §
(5)–(6) bekezdésében, 32. § (2)–(4) és (6) bekezdésében az „NFGM” szövegrész helyébe az „NFM” szöveg lép.
(2) Az R3. 1. § (6) bekezdésében, 3. § (5) és (10) bekezdésében, 7. § (13), (17) és (19) bekezdésében, 15. § (9) bekezdésében,
17. § (2) bekezdés d)–e) pontjában, 17. § (8) bekezdésében, 18. § (2) bekezdésében, 22. § (1) és (9) bekezdésében, 31. §
(5) bekezdésében, 32. § (3) bekezdésében az „ÖM” szövegrész helyébe a „BM” szöveg lép.
(3) Az R3. 3. § (6) bekezdés c) pontjában a „Pénzügyminisztérium” szövegrész helyébe a „Nemzeti Fejlesztési
Minisztérium” szöveg lép. 7. A 2007–2013 programozási időszakban az Európai Regionális Fejlesztési Alap, valamint
az Előcsatlakozási Támogatási Eszköz pénzügyi alapok egyes, a területi együttműködéshez kapcsolódó
programjainak végrehajtásáról szóló 160/2009. (VIII. 3.) Korm. rendelet módosítása
20. § A 2007–2013 programozási időszakban az Európai Regionális Fejlesztési Alap, valamint az Előcsatlakozási Támogatási
Eszköz pénzügyi alapok egyes, a területi együttműködéshez kapcsolódó programjainak végrehajtásáról szóló
160/2009. (VIII. 3.) Korm. rendelet 62. §-a a következő h) ponttal egészül ki:
[Ez a rendelet a következő közösségi rendeletek végrehajtásához szükséges rendelkezéseket állapítja meg:]
„h) az előcsatlakozási támogatási eszköz (IPA) létrehozásáról szóló 1085/2006/EK tanácsi rendelet végrehajtásáról
szóló 718/2007/EK bizottsági rendelet módosításáról szóló 2010. január 28-i 80/2010/EU bizottsági rendelet.”
8. A 2010. évi terület- és régiófejlesztési célelőirányzat felhasználásáról szóló
122/2010. (IV. 20.) Korm. rendelet módosítása 21. § A 2010. évi terület- és régiófejlesztési célelőirányzat felhasználásáról szóló 122/2010. (IV. 20.) Korm. rendelet
(a továbbiakban: R4.) 7. § (2) bekezdése helyébe a következő rendelkezés lép:
„(2) Az 5. § (1) bekezdés c) pontja szerinti jogcím alapján vissza nem térítendő, végleges támogatásként a projekt
közösségi támogatásban nem részesülő tevékenységei finanszírozhatóak. A közösségi támogatásból visszatérülő
összeget a partner szervezet a projekt soron következő ütemeinek finanszírozására használhatja fel azzal, hogy
a közösségi forrás terhére megkötött támogatási szerződésben rögzített projekt pénzügyi lezárását és a közösségi
támogatás utolsó részletének tényleges utalását követően, a projekt végleges támogatására fordított összeg
levonását követően fennmaradó összeget 30 napon belül átutalja a minisztérium részére.”
22. § Az R4. 46. § (1) bekezdése helyébe a következő rendelkezés lép:
„(1) A támogatás folyósításával, a támogatás visszavonásából fakadó esetleges követeléskezeléssel kapcsolatos
feladatokat a TRFC és a 2008. évi terület- és régiófejlesztési célelőirányzat felhasználásának részletes szabályairól szóló
148/2008. (V. 26.) Korm. rendelet 39. § (3) bekezdés szerinti jogelőd előirányzatokra a Kincstár látja el és eljár
a támogatásokhoz kapcsolódó peres és nemperes eljárásokban.” 23. § Az R4.
a) 6. §-ában a „legalább” szövegrész helyébe a „legfeljebb” szöveg,
b) 15. §-ában a „2%” szövegrész helyébe a „legfeljebb 3%” szöveg,
c) 24. § (2) bekezdésében a „2010. július 31-ig” szövegrész helyébe az „a megállapodás aláírását követő 15 napon
belül” szöveg, d) 25. § (1) bekezdésében a „2010. október 25-ig” szövegrész helyébe az „a felhívás közzétételét követő 90 napon
belül” szöveg lép. 24. § Hatályát veszti az R4.
a) 5. § (1) bekezdés e) pontja, b) 5. § (3) bekezdésében az „e)- ” szövegrész,
c) 6. §-ában az „e) és” szövegrész, d) 8. § (1) bekezdésében az „e)- ” szövegrész,
e) 9. § (2) bekezdésében az „e)- ” szövegrész,
f) 10. § (2) bekezdésében az „e)- ” szövegrész,
g) 11. § (1) és (3) bekezdésében az „e)- ” szövegrész,
h) 12. § (1) bekezdésében az „e)- ” szövegrész,
i) 2. alcíme. 9. Az egyes miniszterek, valamint a Miniszterelnökséget vezető államtitkár feladat- és hatásköréről szóló
212/2010. (VII. 1.) Korm. rendelet módosítása 25. § Hatályát veszti az egyes miniszterek, valamint a Miniszterelnökséget vezető államtitkár feladat- és hatásköréről szóló
212/2010. (VII. 1.) Korm. rendelet 85. § n) pont nd) alpontja.
10. Záró rendelkezés 26. § (1) Ez a rendelet 2011. január 1-jén lép hatályba.
(2) Ez a rendelet 2011. január 2-án hatályát veszti.
Dr. Navracsics Tibor s. k., miniszterelnök-helyettes