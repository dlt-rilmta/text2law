47/2010. (XII. 31.) VM rendelete### a Magyar Méhészeti Nemzeti Program alapján a 2010–2013 közötti végrehajtási időszakokban a központi költségvetés, valamint az Európai Mezőgazdasági Garancia Alap társfinanszírozásában megvalósuló támogatások igénybevételének szabályairól.
A mezőgazdasági, agrár-vidékfejlesztési, valamint halászati támogatásokhoz és egyéb intézkedésekhez kapcsolódó eljárás egyes
kérdéseiről szóló 2007. évi XVII. törvény 81. § (3) bekezdés a) pontjában kapott felhatalmazás alapján – az egyes miniszterek,
valamint a Miniszterelnökséget vezető államtitkár feladat- és hatásköréről szóló 212/2010. (VII. 1.) Korm. rendelet 94. § a) pontjában
meghatározott feladatkörömben eljárva – a következőket rendelem el:
1. A rendelet hatálya 1. § E rendelet hatálya a 2. §-ban meghatározott célok megvalósításával összefüggő egyes támogatások igénybevételével
kapcsolatos eljárásra terjed ki. 2. A támogatható célok és intézkedések
2. § (1) A mezőgazdasági piacok közös szervezésének létrehozásáról, valamint egyes mezőgazdasági termékekre vonatkozó
egyedi rendelkezésekről („az egységes közös piacszervezésről szóló rendelet”) szóló 2007. október 22-i 1234/2007/EK
tanácsi rendelet (a továbbiakban: R.) 105. cikke szerint Magyarország által benyújtott, a méhészeti termékek
termelésének és forgalmazásának javítására irányuló program jóváhagyásáról szóló EU Bizottsági C(2010) 6082. számú
határozattal elfogadott és e rendelet Mellékletében szereplő Magyar Méhészeti Nemzeti Program (a továbbiakban:
Méhészeti Program) alapján vehető igénybe támogatás. (2) Támogatás az alábbi intézkedésekre vehető igénybe:
a) technikai segítségnyújtás [R. 106. cikk a) pont]:
aa) a méhészeti képzés országos koordinálásához, valamint méhegészségügyi ismeretek gyűjtéséhez és
terjesztéséhez; ab) regionális rendezvény, kongresszus szervezéséhez, az azokon való részvételhez, nemzetközi rendezvényen
való részvételhez és elméleti ismeretterjesztéshez; ac) szaktanácsadó-hálózat működtetéséhez;
ad) bemutató méhészetek látogatásához; ae) méz kinyeréséhez szükséges új eszközök beszerzéséhez;
b) varroa atka elleni védekezés [R. 106. cikk b) pont]:
ba) varroa atka elleni gyógyszeres védekezéshez; bb) varroa atka elleni alternatív védekezéshez és a kapcsolódó ellenőrző rendszer működtetéséhez;
c) vándoroltatás korszerűsítése [R. 106. cikk c) pont]:
ca) kaptárak, méhészeti felszerelések azonosítási rendszerének kialakításához, a rendszer fenntartásához;
cb) vándoroltatáshoz szükséges új eszközök beszerzéséhez; d) méz fizikai-kémiai tulajdonságainak elemzése [R. 106. cikk d) pont];
e) méhcsaládok számának szinten tartása [R. 106. cikk e) pont];
f) méhészettel, méhészeti termékekkel kapcsolatos alkalmazott kutatás [R. 106. cikk f) pont]:
fa) fenológiai és meteorológiai méhészeti megfigyelő hálózat kialakításához és működtetéséhez;
fb) méhegészségügyi és környezetterhelési monitoring vizsgálathoz. (3) Az intézkedések megvalósítására a szeptember 1-jétől augusztus 31-ig tartó éves időszakokban (a továbbiakban:
végrehajtási év) kerül sor. 3. A támogatás igénybevételének általános feltételei
3. § (1) A Méhészeti Program alapján igénybe vehető támogatás iránti kérelmek bírálatával és a támogatások kifizetésével
kapcsolatos feladatokat a Mezőgazdasági és Vidékfejlesztési Hivatal (a továbbiakban: MVH) látja el.
(2) Az MVH legkésőbb az e rendelet hatálybalépését követő tizenötödik napon honlapján közleményben jelenteti meg
az egyes intézkedésekre benyújtandó támogatási kérelmekre rendszeresített nyomtatványokat, valamint
az elszámolás rendjét. Az egyes kérelmeket az MVH által rendszeresített nyomtatványokon, intézkedésenként
külön-külön kell benyújtani. Amennyiben a kérelemhez egyidejűleg más szerv által kiállított okiratot, vagy bizonylatot
is mellékelni kell, úgy arról – más jogszabály eltérő rendelkezése hiányában – másolat nyújtható be.
(3) A támogatási kérelmeket a 2010. szeptember 1. – 2011. augusztus 31. közötti végrehajtási időszakra (a továbbiakban:
I. időszak) az e rendelet hatálybalépését követő tizenhatodik naptól, a 2011. szeptember 1. – 2012. augusztus 31.
közötti végrehajtási időszakra (a továbbiakban: II. időszak) 2011. október 16-ától, a 2012. szeptember 1. – 2013.
augusztus 31. közötti végrehajtási időszakra (a továbbiakban: III. időszak) 2012. október 16-ától folyamatosan, postai
úton vagy személyesen lehet benyújtani. (4) A támogatási kérelem jogvesztő benyújtásának határideje:
a) a 2. § (2) bekezdés b) pont ba) alpontja szerinti intézkedés I. időszaka tekintetében 2011. április 6-a, a II. időszak
esetében 2012. április 6-a, a III. időszak vonatkozásában 2013. április 6-a;
b) a 2. § (2) bekezdés e) pontja szerinti intézkedés I. időszaka tekintetében 2011. augusztus 3-a, a II. időszak esetében
2012. augusztus 3-a, a III. időszak vonatkozásában 2013. augusztus 3-a;
c) a 2. § (2) bekezdés a) pont aa), valamint ac) alpontja szerinti intézkedések I. időszaka tekintetében 2011.
szeptember 15-e, a II. időszak esetében 2012. szeptember 15-e, a III. időszak vonatkozásában 2013. szeptember
15-e; d) a 2. § (2) bekezdés c) pont ca) alpontja szerinti intézkedésnél:
da) a kaptárazonosító rendszer működtetése, továbbá a rendszer adminisztrációja esetében az I. időszak
tekintetében 2011. szeptember 15-e, a II. időszak esetében 2012. szeptember 15-e, a III. időszak
vonatkozásában 2013. szeptember 15-e; db) a kaptárak jelelölésével kapcsolatosan felmerülő költségek esetében az I. időszak tekintetében 2011.
szeptember 5-e, a II. időszak esetében 2012. szeptember 5-e, a III. időszak vonatkozásában 2013.
szeptember 5-e; e) az a), b) és c) és d) pontokban nem említett intézkedések esetében az I. időszak tekintetében 2011. szeptember
5-e, a II. időszak esetében 2012. szeptember 5-e, a III. időszak vonatkozásában 2013. szeptember 5-e.
(5) Kérelem módosítása esetén a benyújtás időpontjának a legutolsó módosítás benyújtásának időpontját kell tekinteni
a kérelmek elbírálásának sorrendje szempontjából. (6) A hiánypótlások végső benyújtási határideje a 2. § (2) bekezdése szerinti valamennyi intézkedés esetében az I. időszak
tekintetében 2011. október 1-je, a II. időszak esetében 2012. október 1-je, a III. időszak vonatkozásában 2013. október
1-je. (7) Az MVH a támogatási kérelmeket az I. időszak tekintetében legkésőbb 2011. október 15-ig, a II. időszak esetében
legkésőbb 2012. október 15-ig, a III. időszak vonatkozásában legkésőbb 2013. október 15-ig bírálja el és utalja át
a jóváhagyott támogatási összeget. (8) A kérelmek bírálata a 2. § (2) bekezdés b) pont ba) alpontja, valamint e) pontja szerinti intézkedések kivételével
a beérkezési sorrend alapján történik. (9) Ha a kérelem hiányos, az MVH a kérelmezőt hiánypótlásra szólítja fel. A hiánypótlás nem megfelelő vagy a megadott
határidőn túli teljesítése esetén az MVH a kérelemről a rendelkezésére álló adatok alapján dönt, vagy az eljárást
megszünteti. A hiányos kérelem az elbírálási sorrendben a hiánypótlás beérkezésének időpontja alapján, a hiánypótlás
elmaradása esetén a hiánypótlási határidőt követő ötödik munkanap szerint vehető figyelembe.
(10) Az adott intézkedésre meghatározott támogatási keret kimerülését követően beérkezett támogatási kérelmeket
az MVH érdemi vizsgálat nélkül elutasítja. A 2. § (2) bekezdés b) pont ba) alpontja, valamint e) pontja szerinti
intézkedések esetében, amennyiben a jóváhagyható támogatási igény meghaladja az elkülönített keretösszeget, úgy
az egyes kérelmek alapján jóváhagyható támogatási összegeket arányosan csökkenteni kell.
4. § (1) A támogatási jogosultságot alátámasztó számlákon és egyéb bizonylatokon szereplő összegekre abban az esetben
nyújtható támogatás, amennyiben a kérelmező nevére és címére kiállított számlák és bizonylatok teljesítési dátuma –
az adott intézkedésre vonatkozó e rendeletben előírt, eltérő rendelkezés hiányában – az I. időszak tekintetében 2010.
szeptember 1-je és 2011. augusztus 31-e, a II. időszak esetében 2011. szeptember 1-je és 2012. augusztus 31-e, illetve
a III. időszak vonatkozásában 2012. szeptember 1-je és 2013. augusztus 31-e közötti időszakra esik. Termék
értékesítése, szolgáltatás nyújtása esetében, ha a teljesítést megelőzően vagyoni előny juttatására kerül sor és
az ellenértékbe beszámítható összegről előlegszámlát vagy ún. proforma számlát (a továbbiakban: fizetési értesítést)
állítanak ki, az előlegszámla, illetve a fizetési értesítés alapján a támogatásra való jogosultság kizárólag a végszámlával
együtt állapítható meg. Az előlegszámla, illetve a fizetési értesítés abban a végrehajtási időszakban számolható el,
amelyre a végszámla – az azon feltüntetett teljesítési dátum vagy teljesítési időszak alapján – vonatkozik.
(2) Támogatás csak olyan termékbeszerzés, illetve szolgáltatás igénybevétele alapján fizethető ki, amelynek ellenértékét
a kérelmező megtérítette. A kérelmezőnek az ellenérték megtérítését igazoló bizonylat – így különösen a kérelmező
nevére és címére kiállított bankszámlakivonat, kiadási pénztárbizonylat – másolati példányát is csatolnia kell
a kérelemhez. Egyszerűsített készpénzfizetési számla, illetve az olyan számla, amelyen a fizetés módjaként utánvétet
tüntettek fel, valamint a készpénz-átutalási megbízás az ellenérték megtérítését igazoló bizonylatnak tekintendő.
(3) Forinttól eltérő pénznemben kiállított számla esetében a forintra történő átszámítást a számlán feltüntetett
szolgáltatásnyújtás/termékértékesítés teljesítésének napján érvényes, az Európai Központi Bank által jegyzett
forint/deviza átváltási árfolyam alapján kell elvégezni. Amennyiben a forinttól eltérő pénznemben kiállított számlán
teljesítési időszakot jelölnek meg, úgy a forintra történő átszámítást a teljesítési időszak első napján érvényes,
az Európai Központi Bank által jegyzett forint/deviza átváltási árfolyamon kell elvégezni.
(4) A 2. § (2) bekezdés a) pont aa), ab), ac), ad) alpontja, illetve f) pont fa) alpontja szerinti intézkedések esetében
az útiköltség elszámolásához a kérelemmel benyújtandó gépjármű-használati nyilvántartásnak (a továbbiakban:
útnyilvántartás) tartalmaznia kell legalább a személyi jövedelemadóról szóló 1995. évi CXVII. törvény (a továbbiakban:
Szja tv.) 5. számú mellékletének II. 7. pontjában meghatározott adatokat.
(5) A támogatás alapja – a (6) bekezdésben foglaltak figyelembevételével – a kérelmező által megtérített ellenértékű
számla általános forgalmi adó (a továbbiakban: áfa) nélküli összege.
(6) Ha a kérelmező: a) az általános forgalmi adóról szóló 2007. évi CXXVII. törvény (a továbbiakban: ÁFA tv.) értelmében
áfa-visszatérítésre nem jogosult, akkor a támogatás számításának alapja a támogatás alapját képező számla áfát
tartalmazó bruttó összköltsége; b) az ÁFA tv. értelmében az adott intézkedéssel kapcsolatban részleges áfa-visszatérítésre jogosult, akkor
a támogatási hányadra eső, az ÁFA tv. arányosításra vonatkozó előírásai szerint le nem vonható áfa összegével
megnő a támogatási alapként elszámolható költségek összege; c) nem alanya az ÁFA tv.-nek, de alanya az egyszerűsített vállalkozói adóról szóló 2002. évi XLIII. törvénynek, akkor
a támogatás számításának alapja az adott támogatási intézkedéshez kapcsolódó elszámolható számlák áfát
tartalmazó bruttó összköltsége. (7) Az agrárpolitikáért felelős miniszter az egyes intézkedések támogatására elkülönített keretösszegek között a teljes
éves keretösszeg 10%-át meg nem haladó mértékű átcsoportosítást engedélyezhet.
4. Támogatásra jogosultak köre 5. § A 2. § (2) bekezdésében foglalt intézkedések esetén támogatás igénybevételére az a mezőgazdasági,
agrár-vidékfejlesztési, valamint halászati támogatásokhoz és egyéb intézkedésekhez kapcsolódó eljárás egyes
kérdéseiről szóló 2007. évi XVII. törvény 28. §-a szerint regisztrált – vagy ezen regisztráció iránti kérelem másolatát
a támogatási kérelemhez csatoló – kérelmező jogosult, aki (amely) megfelel az egyes támogatási célok
megvalósításának részletes szabályainál előírt feltételeknek. 5. A támogatás forrása
6. § (1) A támogatás forrása: a) az adott gazdasági évre a központi költségvetésben a Vidékfejlesztési Minisztérium fejezetében a Méhészeti
Nemzeti Program jogcímen a 2. §-ban meghatározottak szerinti célok támogatására előirányzott összeg, valamint
b) az Európai Mezőgazdasági Garancia Alap (a továbbiakban: EMGA) terhére az EU Bizottsága C(2010) 6082 számú
határozata szerint a Méhészeti Programban meghatározott célok megvalósításának támogatására
meghatározott pénzösszeg. (2) A kötelezettségvállalás időtartama megegyezik az egyes támogatási célok megvalósításához az Európai Unió által
biztosított, a méhészeti termékek termelésének és forgalmazásának általános feltételeit javító intézkedésekről szóló
797/2004/EK tanácsi rendelet végrehajtásának részletes szabályairól szóló 2004. április 29-i 917/2004/EK bizottsági
rendelet 2. cikk szerinti támogatás időtartamával. 6. A támogatás folyósítása
7. § A rendelkezésre álló forrás figyelembevételével az MVH dönt a támogatási igény forráshiány miatti elutasításáról,
illetve a támogatás arányos csökkentéséről. 8. § (1) A támogatási kérelem MVH általi jóváhagyását követően a jóváhagyott támogatási összeget az MVH a határozat
közlésétől számított tizenöt napon belül a kérelmezőnek az ügyfél-nyilvántartási rendszerbe bejelentett fizetési
számlájára utalja át. (2) Az euróban meghatározott támogatás forintban kerül kifizetésre. Az euró-forint átváltásra – amennyiben külön
jogszabály másképpen nem rendelkezik – az euróval kapcsolatos agromonetáris rendszernek a mezőgazdaságban
való alkalmazására vonatkozó részletes szabályok megállapításáról és egyes rendeletek módosításáról szóló 2006.
december 20-i 1913/2006/EK bizottsági rendelet 7. cikkének (1) bekezdésében foglaltakat kell alkalmazni.
7. A méhészeti képzés országos koordinálása, méhegészségügyi ismeretek gyűjtésének és terjesztésének
támogatása 9. § (1) A 2. § (2) bekezdés a) pont aa) alpontja szerinti támogatás egyrészt a Méhészeti Program képzési feladatainak
folyamatos szakmai koordinálását végző személy alkalmazásával – így különösen a munkabér és közterhei, munkába
járás, utazási költség, koordinátor képzése – és működésével összefüggő költségek – többek között irodaszerek,
internetes honlap fenntartása és frissítése, informatikai eszközök beszerzése és javítása, vírusirtó szoftver és
elektronikus jogszabály-nyilvántartási rendszer beszerzése, valamint telefon és internet költségek – fedezésére,
másrészt a méhegészségügyi ismeretek gyűjtésének és terjesztésének céljából külföldi szakmai lapok, tanulmányok,
statisztikák, méhegészségügyi szakirodalom beszerzésére, fordíttatására, szakmai információk közzétételére vehető
igénybe. A támogatás keretösszege az I–III. időszakban legfeljebb 80 000 euró/végrehajtási év.
(2) Az (1) bekezdés szerinti támogatást az Országos Magyar Méhészeti Egyesület (a továbbiakban: OMME) igényelheti.
(3) A méhészeti képzés országos koordinációjának támogatása az I–III. időszakban végrehajtási évenként havi tételes
elszámolással igényelhető. A munkába járás költségénél az éves bérlet vásárlásáról szóló számla összegéből a számla
teljesítési időpontjától függetlenül a havi bérletszelvényre eső rész vehető figyelembe. Amennyiben végrehajtási
évenként az augusztus havi tételes elszámolásnál a kérelem alapjául szolgáló költségeket igazoló bizonylatok
bármelyikének teljesítési dátuma a következő végrehajtási időszakra esik, azonban a felmerült költségek
egyértelműen a megelőző időszakra vonatkoznak – így különösen telefonköltség, internetes honlap fenntartásának
költségei –, úgy ezen költségeket az augusztus havi tételes elszámolásnál kell figyelembe venni, függetlenül a kiállított
számla teljesítési dátumától. (4) A méhegészségügyi ismeretek gyűjtésének és terjesztésének támogatása az I–III. időszakban végrehajtási évenként
egy alkalommal igényelhető. Külföldi szakmai lapok, tanulmányok, statisztikák, méhegészségügyi szakirodalom
beszerzése esetében, amennyiben a költségeket igazoló bizonylatok bármelyikének teljesítési dátuma az előző
végrehajtási időszakra esik (éves megrendelés miatt), azonban a felmerült költségek egyértelműen a kérelem
benyújtásához kapcsolódó végrehajtási időszakára vonatkoznak, úgy ezen költségek elszámolhatók az adott
időszakban. (5) Az (1) bekezdésben meghatározott méhészeti képzés országos koordinálása esetében a kapcsolódó költségek
az alábbi mértékben támogathatóak: a) a koordinátori tevékenységet végző személy alkalmazásával összefüggő közvetlen költségek (munkabér és
közterhei) esetében legfeljebb 630 000 forint/hó; b) a koordinátori tevékenységet végző személynek a munkáltató által fizetett munkába járási költsége esetében
a munkába járással kapcsolatos utazási költségtérítésről szóló 39/2010. (II. 26.) Korm. rendelet 3. §-a értelmében
a munkáltató által kötelezően megtérítendő összegek, de legfeljebb 30 000 forint/hó:
ba) a lakóhely vagy a tartózkodási hely és a munkavégzés helye közötti napi munkába járással kapcsolatos
költségtérítés címén az utazás igénybevételét igazoló bérlettel vagy menetjeggyel történő elszámolással;
bb) a tartózkodási helyről legfeljebb hetente egyszer a lakóhelyre történő haza- és visszautazással kapcsolatos
költségtérítés címén az utazás igénybevételét igazoló bérlettel vagy menetjeggyel történő elszámolással;
c) a feladat végrehajtásához kapcsolódó utazási költségek esetében legfeljebb 50 000 forint/hó:
ca) saját személygépkocsi használatakor a közúti gépjárművek, az egyes mezőgazdasági, erdészeti és halászati
erőgépek üzemanyag- és kenőanyag-fogyasztásának igazolás nélkül elszámolható mértékéről szóló
60/1992. (IV. 1.) Korm. rendelet (a továbbiakban: kormányrendelet) 1. melléklete szerinti alapnorma, az 1.
mellékletben fel nem tüntetett típusú személygépkocsi esetén a kormányrendelet 4. § (1) bekezdése
szerinti üzemanyag-fogyasztási alapnorma-átalány, valamint az állami adóhatóság (a továbbiakban: NAV)
által közzétett mindenkori üzemanyagár, továbbá 9 forint/km általános személygépkocsi normaköltség
figyelembevételével útnyilvántartás alapján meghatározott összeg; cb) helyközi tömegközlekedéssel történő utazás költsége az utazás igénybevételét igazoló menetjeggyel
történő elszámolás ellenében; d) az irodaszerek költségei esetében legfeljebb 200 000 forint/év;
e) az internetes honlap fenntartása és frissítése esetében legfeljebb 60 000 forint/hó, ezen költség nem számolható
el, amennyiben az OMME a 19. § (5) bekezdés d) pontja alapján főállásban informatikust alkalmaz;
f) mobil és vezetékes telefon, internetköltségek esetében legfeljebb 35 000 forint/hó;
g) a vírusirtó szoftver esetében legfeljebb 15 000 forint/év, elektronikus jogszabály-nyilvántartási rendszer
beszerzéséhez legfeljebb 110 000 forint/év; h) az informatikai eszközök beszerzése és javítása esetében legfeljebb 500 000 forint/év;
i) az adott végrehajtási időszak alatt legfeljebb két alkalommal a koordinátor képzése esetében a részvételi díj,
valamint a szállás- és étkezési költség legfeljebb 50 000 forint/fő/képzés.
(6) Az (1) bekezdésben meghatározott méhészeti képzés országos koordinálása esetén benyújtandó támogatási
kérelemhez csatolni kell: a) az I. időszak első támogatási kérelmével egyidejűleg a munkaszerződés másolati példányát; a szerződés másolati
példányát az I–III. végrehajtási időszakban akkor kell ismételten benyújtani, ha a koordinátor személyében,
továbbá a szerződés tartalmában, adataiban változás következik be;
b) a kérelem alapjául szolgáló költségeket igazoló bizonylatok – így különösen a kérelmező nevére és címére
kiállított számla, valamint az ellenérték megtérítését igazoló bizonylat, a havi bérkifizetési lista, valamint az ez
alapján történő kifizetés megtörténtét igazoló bizonylat – másolati példányát;
c) a feladat végrehajtásához kapcsolódó utazási költségek elszámolása esetén útnyilvántartást, valamint az ez
alapján történő kifizetés megtörténtét igazoló bizonylat másolati példányát;
d) tömegközlekedéssel történő munkába járással kapcsolatos költségek, valamint a feladat végrehajtásához
kapcsolódó utazási költségek elszámolásához a bérlet vagy jegy másolati példányát, és a bérlet átvételét
a koordinátor aláírásával igazoló dokumentumot, továbbá a kérelmező nevére és címére kiállított számla,
valamint annak pénzügyi teljesítését igazoló bizonylat másolati példányát, továbbá az útiköltség elszámolást
a tömegközlekedéssel történő utazáshoz; e) a koordinátor tevékenységről szóló havi jelentést, amelynek tartalmaznia kell az irodaszerek felhasználásáról,
továbbá a tárgyhavi eredmények értékeléséről szóló beszámolót; f) a koordinátor képzése esetében a képzésen való részvételt igazoló dokumentum másolati példányát, valamint
a képzés részvételi díjáról, a szállás- és étkezési költségekről a kérelmező nevére és címére kiállított számla,
továbbá az ellenérték megtérítését igazoló bizonylat másolati példányát.
(7) Az (1) bekezdésben meghatározott méhegészségügyi ismeretek gyűjtésének és terjesztésének támogatása esetében
a kapcsolódó költségek méhegészségügyi szakirodalom fordítása esetében legfeljebb 2,5 forint/karakterig
támogathatók, szóközök nélkül számolva a célnyelvi szöveg karakterszáma alapján, megbízás esetén ennek
a közterhekkel növelt összege. (8) Az (1) bekezdésben meghatározott méhegészségügyi ismeretek gyűjtésének és terjesztésének esetén benyújtandó
támogatási kérelemhez csatolni kell: a) a kérelem alapjául szolgáló költségeket igazoló bizonylatok – kérelmező nevére és címére kiállított számla,
valamint az ellenérték megtérítését igazoló bizonylat – másolati példányát, a méhegészségügyi szakirodalom
fordításáról szóló számlának tartalmaznia kell az adott cikk eredeti címét, valamint a „Fordítás” tevékenység
megjelölést és a teljesítés igazolását, újságok előfizetése esetében a számlának tartalmaznia kell az előfizetés
időszakát, valamint az újság periodicitását vagy a kérelmező nyilatkozatát erre vonatkozóan;
b) méhegészségügyi szakirodalom fordítása esetében a fordítási tevékenységre kötött vállalkozói vagy megbízási
szerződés másolati példányát, ez utóbbihoz csatolni kell a bérkifizetési lista, valamint a fordítást végző
személynek a fordítási tevékenység elvégzése évében szerzett jövedelmek számfejtésének módjáról tett
nyilatkozata másolati példányát, továbbá a bérkifizetési lista alapján történő kifizetés megtörténtét igazoló
bizonylat másolati példányát; c) a végrehajtásról és az elszámolásról szóló beszámolót;
d) a lefordított cikkek eredeti nyelvű másolati példányát;
e) a megjelentett méhegészségügyi ismeretek című kiadvány egy eredeti példányát.
(9) Nem igényelhető támogatás olyan szakmai lapok, tanulmányok, statisztikák és méhegészségügyi szakirodalom
beszerzésére, fordíttatására, a) amit a koordinátor, vagy a szaktanácsadók készítettek;
b) amit az OMME nem tett közzé a honlapján, vagy méhészeti szaklapban vagy a megjelentett méhegészségügyi
ismeretek című önálló kiadványban az adott végrehajtási év végéig;
c) amelyből nem került szakcikk lefordításra. 8. Regionális rendezvény, kongresszus szervezése és az azon való részvétel, nemzetközi rendezvényen
való részvétel, elméleti ismeretterjesztés támogatása 10. § (1) A 2. § (2) bekezdés a) pont ab) alpontja szerinti támogatás a szakmai ismeretek és új információk átadásán túl
méhészeti eszközök bemutatására is szolgáló, legalább naponta három méhészeti szakmai előadást magában foglaló
regionális rendezvény megszervezéséhez, nemzetközi rendezvényen való részvételhez és kiállítás szervezéséhez,
továbbá legalább húsz fő részvételével megtartott elméleti ismeretterjesztéshez (a továbbiakban együtt: program)
vehető igénybe. A támogatás keretösszege az I–III. időszakban legfeljebb 180 000 euró/végrehajtási év.
(2) Regionális rendezvény, kongresszus szervezése és az azon való részvétel, valamint elméleti ismeretterjesztés esetén
támogatást igényelhet az adott programot szervező, a költségeket viselő OMME vagy OMME tagszervezet,
nemzetközi rendezvényen való részvétel, kiállítás szervezése esetén az OMME, az (1) bekezdésben meghatározott
keretösszeg mértékéig. (3) Támogatási kérelem az I–III. időszakban végrehajtási évenként több alkalommal is, de adott program esetében csak
egyszer nyújtható be. A kérelem főlapján, és betétlapja(i)n az OMME-nek és az OMME tagszervezeteknek az aláírást
az egyesület pecsétjével is hitelesíteni kell. Minden programra vonatkozóan külön támogatási kérelmet kell
benyújtani. Amennyiben a program kezdő időpontja a következő végrehajtási időszakra esik, azonban a program
előkészítésével, szervezésével kapcsolatban felmerült költségek a megelőző időszakra vonatkoznak (így különösen
újsághirdetés, meghívó készítésének, kipostázásának, egyéb nyomdai munkának a költségei), úgy ezen költségek
abban a végrehajtási időszakban számolhatók el, amelyben a programot ténylegesen megvalósítják, függetlenül
az előkészítés, szervezés költségeiről kiállított számla teljesítési dátumától. A kérelem jogvesztő benyújtási határideje
a program zárónapjától számított negyvenöt munkanap. (4) A támogatás igénylője köteles a program dátumát, kezdési időpontját és várható időtartamát, helyszínét, illetve
a program típusát (elméleti ismeretterjesztés, regionális rendezvény, nemzetközi rendezvény), továbbá az előadó(k)
nevét és az előadás(ok) témáját az MVH-nak előzetesen bejelenteni. A bejelentést az MVH által rendszeresített és
az MVH honlapján közleményben közzétett nyomtatványon személyesen vagy faxon kell benyújtani legkésőbb
a program, vagy a képzés kezdő időpontját megelőző ötödik munkanapig beérkezően. A bejelentés elmulasztása vagy
határidőn túl történő benyújtása esetén, vagy ha a bejelentés nem tartalmazza legalább a program dátumát, kezdési
időpontját, várható időtartamát, helyszínét, az érintett program(ok) költségei nem számolhatók el.
(5) Amennyiben az előadó(k) személyében vagy az előadás(ok) címében változás következik be, úgy a kérelmezőnek
legkésőbb a programot követő első munkanapon a (4) bekezdés szerinti nyomtatvány benyújtásával jeleznie kell azt
az MVH részére. (6) Előadói díj szaktanácsadó esetében csak akkor számolható el, ha az OMME-val szaktanácsadói tevékenységre kötött
vállalkozói szerződésben nevesített megyén és tevékenységi körön kívüli témában tart előadást.
11. § (1) Regionális rendezvény esetében kizárólag a következő költségek támogathatóak:
a) előadói díjak legfeljebb 35 000 forint/alkalom, megbízási szerződés esetén ennek közterhekkel növelt összege,
a tolmács díja legfeljebb 50 000 forint/alkalom, megbízási szerződés esetén ennek közterhekkel növelt összege;
b) előadók és tolmácsok elszállásolási költsége legfeljebb 10 000 forint/nap/fő, kizárólag az előadás napján felmerült
étkezési költségeik, valamint az OMME tagszervezet elnökének vagy megbízottjának étkezési költsége legfeljebb
3000 forint/nap/fő; c) előadók és tolmácsok utazási költsége:
ca) saját személygépkocsi használatakor a kormányrendelet 1. melléklete szerinti alapnorma,
az 1. mellékletben fel nem tüntetett típusú személygépkocsi esetén a kormányrendelet 4. § (1) bekezdése
szerinti üzemanyag-fogyasztási alapnorma-átalány, valamint a NAV által közzétett mindenkori
üzemanyagár, továbbá 9 forint/km általános személygépkocsi normaköltség figyelembevételével
útnyilvántartás alapján meghatározott összeg; cb) saját tehergépkocsi használatakor a kormányrendelet 1. melléklete szerinti alapnorma, az 1. mellékletben
fel nem tüntetett típusú tehergépkocsi esetén az üzemmódtól és a motor hengerűrtartalmától függően
a kormányrendelet 4. § (2) vagy (3) bekezdése szerinti üzemanyag-fogyasztási alapnorma-átalány, valamint
a NAV által közzétett mindenkori üzemanyagár figyelembevételével útnyilvántartás alapján meghatározott
összeg; cc) helyközi tömegközlekedéssel történő utazás költsége az utazás igénybevételét igazoló menetjeggyel
történő elszámolás ellenében; d) újsághirdetési költségek legfeljebb 200 000 forint/rendezvény értékben, amennyiben a hirdetés a rendezvény
szakmai jellegét emeli ki; e) rendezvényújság készítésének költsége, legfeljebb 300 000 forint/rendezvény;
f) meghívók készítésének és fénymásolásának, valamint postázásának költségei legfeljebb 100 000
forint/rendezvény; g) épülethelyiség bérlésének, karbantartásának és takarításának költségei;
h) rendezvénysátor bérleti díja; i) pavilon installáció – többek között a pavilonbérlés díja, pavilonszállítás, pavilontelepítés, pavilonbontás –
költségei, továbbá a pavilonok felszereltségének – ide értve az áramellátás kiépítésének – költsége;
j) hangosítás, kivetítés költségei (szolgáltatás vagy bérleti díj);
k) rendezvény egészségügyi és rendészeti, vagyonvédelmi biztosításának költségei, legfeljebb 150 000
forint/rendezvény; l) projektor bérlés költségei, nem számítva a bérléssel kapcsolatban felmerült szállítási költségeket.
(2) A regionális rendezvény esetén benyújtandó támogatási kérelemhez csatolni kell:
a) a kérelem alapjául szolgáló költségeket igazoló bizonylatok – kérelmező nevére és címére kiállított számla,
valamint az ellenérték megtérítését igazoló bizonylat – másolati példányát;
b) előadói és tolmácsolási díj elszámolása esetén a vállalkozói vagy a megbízási szerződés másolati példányát – ez
utóbbihoz csatolni kell a bérkifizetési lista, valamint az előadónak vagy a tolmácsnak a program megvalósulása
évében a szerzett jövedelmek számfejtésének módjáról tett nyilatkozata másolati példányát, továbbá
a bérkifizetési lista alapján történő kifizetés megtörténtét igazoló bizonylat másolati példányát;
c) előadók és tolmácsok utazási költsége esetében: ca) gépjárművel történő utazás esetén az útnyilvántartást, valamint az ez alapján történő kifizetés
megtörténtét igazoló bizonylat másolati példányát; cb) tömegközlekedés esetén a vonatjegy vagy buszjegy másolati példányát, és a kérelmező nevére és címére
kiállított számla, valamint az ellenérték megtérítését igazoló bizonylat másolati példányát, továbbá
az útiköltség elszámolást a tömegközlekedéssel történő utazáshoz; d) a regionális rendezvény szervezésével kapcsolatos bármely szolgáltatás igénybevétele esetében a szerződés(ek)
másolati példányát, amennyiben e szolgáltatásokat a kérelmező szerződés alapján vette igénybe – épülethelyiség
bérlés esetén szerződés csak a 20 000 forint/alkalom feletti bérleti díjhoz szükséges;
e) meghívók készítése, fénymásolása, valamint a postaköltség elszámolásakor a kiküldött meghívó eredeti
példányát, amelynek tartalmaznia kell legalább a rendezvény dátumát, az egyes előadások időpontját és
helyszínét, a szakmai program megnevezését, az előadók nevét és az előadások témáját – ha az adott meghívón
több rendezvény időpontja is szerepel, a kérelmezőnek csatolnia kell egy nyilatkozatot arról, hogy a meghívó
készítésével, fénymásolásával, valamint a postázásával kapcsolatban felmerült költségeket milyen arányban
osztja meg az egyes rendezvények között; f) újsághirdetési költség elszámolásakor a hirdetés(ek) eredeti példányát, amelynek tartalmaznia kell legalább
a rendezvény időpontját és helyszínét, valamint a szakmai program megnevezését;
g) rendezvényújság készítésének költsége esetében a rendezvényújság eredeti példányát;
h) a rendezvényen elhangozott valamennyi előadás tematikáját, amelyen fel kell tüntetni az előadó nevét és
az előadás témáját; i) épülethelyiség bérlés költségeinek elszámolásakor, amennyiben a számla több rendezvényre vonatkozó bérleti
díjat is tartalmaz, úgy a kérelmező nevére és címére kiállított – a rendezvény dátumát tartalmazó – számla,
valamint az ellenérték megtérítését igazoló bizonylat másolati példánya mellett a kérelmezőnek csatolnia kell egy
nyilatkozatot arról, hogy a bérleti díjat milyen arányban osztja meg az egyes rendezvények között;
j) étkezési és/vagy szállásköltségek elszámolásakor a kérelmező nevére és címére kiállított számla, valamint
az ellenérték megtérítését igazoló bizonylat másolati példányához csatolni kell egy nyilatkozatot, amelynek
tartalmaznia kell a szállóvendégek, és/vagy az étkezést igénybe vevők nevét;
k) a szervező nyilatkozatát arról, hogy a méhészek nem fizettek részvételi vagy belépődíjat;
l) az OMME nyilatkozatát a rendezvény Méhészeti Programba illeszkedéséről;
m) az OMME tagsági igazolását, amennyiben a kérelmet tagszervezet nyújtja be.
12. § (1) Elméleti ismeretterjesztés támogatása esetében kizárólag a következő költségek támogathatóak:
a) előadói díjak legfeljebb 35 000 forint/alkalom, megbízási szerződés esetén ennek közterhekkel növelt összege;
b) előadók elszállásolási költsége legfeljebb 10 000 forint/nap/fő, kizárólag az előadás napján felmerült étkezési
költségeik, valamint az OMME tagszervezet elnökének vagy megbízottjának étkezési költsége legfeljebb 3000
forint/nap/fő; c) előadók utazási költsége: ca) saját személygépkocsi használatakor a kormányrendelet 1. melléklete szerinti alapnorma, az 1.
mellékletben fel nem tüntetett típusú személygépkocsi esetén a kormányrendelet 4. § (1) bekezdése
szerinti üzemanyag-fogyasztási alapnorma-átalány, valamint a NAV által közzétett mindenkori
üzemanyagár, továbbá 9 forint/km általános személygépkocsi normaköltség figyelembevételével
útnyilvántartás alapján meghatározott összeg; cb) saját tehergépkocsi használatakor a kormányrendelet 1. melléklete szerinti alapnorma, az 1. mellékletben
fel nem tüntetett típusú tehergépkocsi esetén az üzemmódtól és a motor hengerűrtartalmától függően
a kormányrendelet 4. § (2) vagy (3) bekezdése szerinti üzemanyag-fogyasztási alapnorma-átalány, valamint
a NAV által közzétett mindenkori üzemanyagár figyelembevételével útnyilvántartás alapján meghatározott
összeg; cc) helyközi tömegközlekedéssel történő utazás költsége az utazás igénybevételét igazoló menetjeggyel
történő elszámolás ellenében; d) meghívók készítésének és fénymásolásának, valamint postázásának költségei legfeljebb 50 000
forint/rendezvény; e) épülethelyiség bérlésének költségei; f) hangosítás, kivetítés költségei (szolgáltatás vagy bérleti díj);
g) projektor bérlés költségei – nem számítva a bérléssel kapcsolatban felmerült szállítási költségeket;
h) a végrehajtási időszak alatt legfeljebb két alkalommal a szaktanácsadók képzése, elszállásolási költségek
legfeljebb 10 000 forint/nap/fő, illetve kizárólag az előadás napján felmerült étkezési költségek legfeljebb 3 000
forint/nap/fő. (2) Az elméleti ismeretterjesztés esetén benyújtandó támogatási kérelemhez csatolni kell:
a) a kérelem alapjául szolgáló költségeket igazoló bizonylatok – így különösen a kérelmező nevére és címére
kiállított számla, és az ellenérték megtérítését igazoló bizonylat – másolati példányát;
b) előadói díj elszámolása esetén a vállalkozói vagy a megbízási szerződés másolati példányát; ez utóbbihoz csatolni
kell a bérkifizetési lista, valamint az előadónak az elméleti ismeretterjesztés megvalósulása évében a szerzett
jövedelmek számfejtésének módjáról tett nyilatkozata másolati példányát, továbbá a bérkifizetési lista alapján
történő kifizetés megtörténtét igazoló bizonylat másolati példányát; c) előadók utazási költsége esetében:
ca) gépjárművel történő utazás esetén az útnyilvántartást, valamint az ez alapján történő kifizetés
megtörténtét igazoló bizonylat másolati példányát; cb) tömegközlekedés esetén a vonatjegy vagy buszjegy másolati példányát, és a kérelmező nevére és címére
kiállított számla, valamint az ellenérték megtérítését igazoló bizonylat másolati példányát, továbbá
az útiköltség elszámolást a tömegközlekedéssel történő utazáshoz; d) az elméleti ismeretterjesztés szervezésével kapcsolatos bármely szolgáltatás igénybevétele esetében
a szerződés(ek) másolati példányát, amennyiben e szolgáltatásokat a kérelmező szerződés alapján vette igénybe
(épülethelyiség bérlés esetén szerződés csak a 20 000 forint/alkalom feletti bérleti díjhoz szükséges);
e) meghívók készítése, fénymásolása, valamint a postaköltség elszámolásakor a kiküldött meghívó eredeti
példányát, amelynek tartalmaznia kell legalább az elméleti ismeretterjesztés dátumát, időpontját és helyszínét,
az előadó(k) nevét és az előadás(ok) témáját, (amennyiben az adott meghívón több elméleti ismeretterjesztés
időpontja is szerepel, a kérelmezőnek csatolnia kell egy nyilatkozatot arról, hogy a meghívó készítésével,
fénymásolásával, valamint postázásával kapcsolatban felmerült költségeket milyen arányban osztja meg az egyes
elméleti ismeretterjesztések között); f) az elméleti ismeretterjesztés alkalmával elhangzott valamennyi előadás tematikáját, amelyen fel kell tüntetni
az előadó nevét és az előadás témáját; g) épülethelyiség bérlés költségeinek elszámolásakor amennyiben a számla több elméleti ismeretterjesztésre
vonatkozó bérleti díjat is tartalmaz, úgy a kérelmező nevére és címére kiállított –az elméleti ismeretterjesztés(ek)
dátumát tartalmazó – számla, valamint az ellenérték megtérítését igazoló bizonylat másolati példánya mellett
a kérelmezőnek csatolnia kell egy nyilatkozatot arról, hogy a bérleti díjat milyen arányban osztja meg az egyes
elméleti ismeretterjesztések között; h) étkezési és/vagy szállásköltségek elszámolásakor a kérelmező nevére és címére kiállított számla, valamint
az ellenérték megtérítését igazoló bizonylat másolati példányához csatolni szükséges egy nyilatkozatot,
amelynek tartalmaznia kell a szállóvendégek, és/vagy az étkezést igénybe vevők nevét;
i) a résztvevők nevét, címét és aláírását, az előadó(k) nevét, az előadás(ok) címét, az elméleti ismeretterjesztés
helyszínét, időpontját tartalmazó jelenléti ívet; j) a szaktanácsadók képzése esetében a képzésen való részvételt igazoló dokumentum másolati példányát, illetve
a vezető szaktanácsadó igazolását a távolmaradásról, amennyiben nem az összes szaktanácsadó vett részt
a képzésen, valamint a szállás- és étkezési költségekről a kérelmező nevére és címére kiállított számla, továbbá
az ellenérték megtérítését igazoló bizonylat másolati példányát; k) a szervező nyilatkozatát arról, hogy a méhészek nem fizettek részvételi vagy belépődíjat;
l) az OMME nyilatkozatát a rendezvény Méhészeti Programba illeszkedéséről;
m) az OMME tagsági igazolását, amennyiben a kérelmet tagszervezet nyújtja be.
13. § (1) Nemzetközi rendezvényen való részvétel és kiállítás szervezésének támogatása esetében kizárólag a következő
költségek támogathatóak: a) legfeljebb harminc fő utazási költsége legfeljebb 300 000 forint/fő összegig:
aa) saját személygépkocsi használatakor a kormányrendelet 1. melléklete szerinti alapnorma,
az 1. mellékletben fel nem tüntetett típusú személygépkocsi esetén a kormányrendelet 4. § (1) bekezdése
szerinti üzemanyag-fogyasztási alapnorma-átalány, valamint a NAV által közzétett mindenkori
üzemanyagár, továbbá 9 forint/km általános személygépkocsi normaköltség figyelembevételével
útnyilvántartás alapján meghatározott összeg; ab) saját tehergépkocsi használatakor a kormányrendelet 1. melléklete szerinti alapnorma, az 1. mellékletben
fel nem tüntetett típusú tehergépkocsi esetén az üzemmódtól és a motor hengerűrtartalmától függően
a kormányrendelet 4. § (2) vagy (3) bekezdése szerinti üzemanyag-fogyasztási alapnorma-átalány, valamint
a NAV által közzétett mindenkori üzemanyagár figyelembevételével útnyilvántartás alapján meghatározott
összeg; ac) helyközi tömegközlekedéssel történő utazás költsége esetében az utazás igénybevételét igazoló
menetjeggyel történő elszámolás ellenében; ad) bérelt busszal történő utazás költsége az utazás igénybevételét igazoló menetlevéllel történő elszámolás
ellenében; ae) repülővel történő utazás költsége az utazás igénybevételét igazoló beszállókártyával történő elszámolás
ellenében; b) legfeljebb harminc fő szállásköltsége legfeljebb 30 000 forint/fő/nap összeg erejéig;
c) legfeljebb harminc fő regisztrációs és/vagy részvételi díja;
d) legfeljebb három fő esetében napidíjra legfeljebb 100 euró/fő/nap és közterhei összegig;
e) pavilonbérlés és kiállítási tér kialakításának költségei – így különösen a bérleti díj, valamint a szerződés alapján
végzett standberendezés, installáció bérlésének vagy gyártásának, valamint szállításának, helyszínen történő
építésének és bontásának díja –, továbbá a standok felszereltségének, karbantartásának – többek között
takarításának, szemétszállításának – szerződés alapján történő biztosításához kapcsolódó költségek (a kiállítási
terület bérleti díjában foglalt költségek összegének levonásával). (2) A nemzetközi rendezvény esetén benyújtandó támogatási kérelemhez csatolni kell:
a) a kérelem alapjául szolgáló költségeket igazoló bizonylatok – így különösen a kérelmező nevére és címére
kiállított számla, valamint az ellenérték megtérítését igazoló bizonylat – másolati példányát, továbbá az idegen
nyelven kiállított számla, bizonylat esetében – angol, francia, német nyelv kivételével – a számla, bizonylat
fordítását; b) résztvevők utazási költsége esetében: ba) gépjárművel történő utazás esetén az útnyilvántartást, valamint az ez alapján történő kifizetés
megtörténtét igazoló bizonylat másolati példányát; bb) tömegközlekedés esetén a vonatjegy vagy buszjegy másolati példányát, és a kérelmező nevére és címére
kiállított számla, valamint az ellenérték megtérítését igazoló bizonylat másolati példányát, továbbá
az útiköltség elszámolást a tömegközlekedéssel történő utazáshoz; bc) bérelt busszal történő utazás esetén – a nemzetközi rendezvény helyszínére utazó és onnan hazautazók
pontos létszámát feltüntető – menetlevéllel alátámasztott útnyilvántartást, és a kérelmező nevére és
címére kiállított számla, valamint az ellenérték megtérítését igazoló bizonylat másolati példányát;
bd) repülőgéppel történő utazás esetében a turistaosztályra szóló beszállókártya másolati példányát, és
a kérelmező nevére és címére kiállított számla, valamint az ellenérték megtérítését igazoló bizonylat
másolati példányát; c) a nemzetközi rendezvényen való részvétellel és a kiállítás szervezésével kapcsolatos bármely szolgáltatás
igénybevétele esetében a szerződés(ek) másolati példányát, amennyiben e szolgáltatásokat a kérelmező
szerződés alapján vette igénybe; a kiállítási terület (stand) bérletére vonatkozó – legalább a stand méretét,
elhelyezkedését (stand száma, helyszínrajz) tartalmazó – szerződést vagy más igazoló dokumentumot – többek
között megrendelőt – csatolni kell a kérelemhez; d) a legfeljebb harminc fő utazási és szállásköltségének, valamint regisztrációs és/vagy részvételi díjának
elszámolásakor, amennyiben e szolgáltatásokról kiállított számlák olyan személyek költségeit is tartalmazzák, akik
után a kérelmező nem igényel támogatást, csatolni kell egy olyan nyilvántartást, amely alapján egyértelműen
beazonosítható, hogy az adott számlák alapján a támogatott résztvevőkre lebontva pontosan mennyi utazási,
szállásköltséget, valamint regisztrációs és/vagy részvételi díjat igényel a kérelmező, és a kérelmezőnek
nyilatkoznia kell arról, hogy azon résztvevőknek, akik után támogatást igényel, nem kellett regisztrációs és/vagy
részvételi díjat fizetniük; e) napidíj elszámolás esetében a bérkifizetési listát, valamint a kiutazónak az utazás évében a szerzett jövedelmek
számfejtésének módjáról tett nyilatkozata másolati példányát, továbbá a napidíj bérkifizetési lista alapján történő
kifizetésének megtörténtét igazoló bizonylat másolati példányát; f) a rendezvény meghívóját vagy a programleírást, idegen nyelven kiállított meghívó és programleírás magyar
nyelvű fordítását; g) részletes leírást a nemzetközi rendezvényről, a részvétel költségeiről és a részvétel eredményeiről;
h) a résztvevő(k) OMME tagságáról szóló igazolás(oka)t vagy az OMME-val kötött megbízási szerződését;
i) három vagy több fő csoportos utazása esetén a jelenléti ívet, amelynek tartalmaznia kell a nemzetközi rendezvény
helyszínét, időpontját vagy időtartamát, a szakmai program(ok) megnevezését, a résztvevők nevét, címét és
aláírását. (3) Amennyiben a tényállás tisztázása szükségessé teszi, az MVH az OMME-t a (2) bekezdés a) pontja szerinti, idegen
nyelven kiállított számla, bizonylat hiteles magyar fordításának benyújtására hívhatja fel.
(4) Az (1) bekezdés d) pontjában megjelölt napidíj esetében a forintra történő átszámítást a külföldi kiküldetés első napján
érvényes, az Európai Központi Bank által jegyzett forint/deviza átváltási árfolyam alapján kell elvégezni.
9. Szaktanácsadó-hálózat működtetésének támogatása 14. § (1) A 2. § (2) bekezdés a) pont ac) alpontja szerinti támogatás a megyénként és a fővárosban egy-egy fő méhészeti
szaktanácsadóból és egy fő vezető szaktanácsadóból álló országos hálózat működtetéséhez vehető igénybe.
A támogatás csak abban az esetben igényelhető, ha a szaktanácsadó a tanácsadást az OMME elnöke által igazoltan
hetente legalább huszonöt órában végzi, amely időtartamból hetente legfeljebb egy, nyolc órát meg nem haladó
fogadónap esik hétvégére. A támogatás keretösszege az I–III. időszakban legfeljebb 470 000 euró/végrehajtási év.
(2) A szaktanácsadó-hálózat működtetésének támogatását az OMME igényelheti az (1) bekezdésben meghatározott
keretösszeg mértékéig. (3) A szaktanácsadó-hálózat működtetésének támogatása az I–III. időszakban végrehajtási évenként havi tételes
elszámolással igényelhető. A vezető szaktanácsadó munkába járási költségénél az éves bérlet vásárlásáról szóló
számla összegéből a számla teljesítési időpontjától függetlenül a havi bérletszelvényre eső rész vehető figyelembe.
Amennyiben végrehajtási évenként az augusztus havi tételes elszámolásnál a kérelem alapjául szolgáló költségeket
igazoló bizonylatok bármelyikének teljesítési dátuma a következő végrehajtási időszakra esik, azonban a felmerült
költségek egyértelműen a megelőző időszakra vonatkoznak – így különösen telefonköltség, irodabérlet, internetes
honlap fenntartásának költségei –, úgy ezen költségeket az augusztus havi tételes elszámolásnál kell figyelembe
venni, függetlenül a kiállított számlá(k) teljesítési dátumától. (4) A kapcsolódó költségek az alábbi mértékben támogathatóak:
a) az OMME által megyei szaktanácsadónként éves szinten meghatározott vállalkozási díjra legfeljebb 396 000
forint/hó összegig, amely tartalmazza az OMME által elfogadott utazási terv alapján kiszámolt átalány jellegű
utazási költséget, valamint a vállalkozói szerződésben foglalt feladatok teljesítéséhez kapcsolódó összes
költséget; b) a vezető szaktanácsadó alkalmazásával összefüggő közvetlen költségek (munkabér és közterhei) esetében
legfeljebb 630 000 forint/hó; c) a vezető szaktanácsadónak a munkáltató által fizetett munkába járási költsége esetében a munkába járással
kapcsolatos utazási költségtérítésről szóló 39/2010. (II. 26.) Korm. rendelet 3. §-a értelmében a munkáltató által
megtérített összegek, de legfeljebb 30 000 forint/hó: ca) a lakóhely vagy a tartózkodási hely és a munkavégzés helye közötti napi munkába járással kapcsolatos
költségtérítés címén az utazás igénybevételét igazoló bérlettel vagy menetjeggyel történő elszámolással;
cb) a tartózkodási helyről legfeljebb hetente egyszer a lakóhelyre történő haza- és visszautazással kapcsolatos
költségtérítés címén az utazás igénybevételét igazoló bérlettel vagy menetjeggyel történő elszámolással;
d) a vezető szaktanácsadónak a feladat végrehajtásához kapcsolódó utazási költségek esetében legfeljebb 60 000
forint/hó: da) saját személygépkocsi használatakor a kormányrendelet 1. melléklete szerinti alapnorma, az 1.
mellékletben fel nem tüntetett típusú személygépkocsi esetén a kormányrendelet 4. § (1) bekezdése
szerinti üzemanyag-fogyasztási alapnorma-átalány, valamint a NAV által közzétett mindenkori
üzemanyagár, továbbá 9 forint/km általános személygépkocsi normaköltség figyelembevételével
útnyilvántartás alapján meghatározott összeg; db) saját tehergépkocsi használatakor a kormányrendelet 1. melléklete szerinti alapnorma, az 1. mellékletben
fel nem tüntetett típusú tehergépkocsi esetén az üzemmódtól és a motor hengerűrtartalmától függően
a kormányrendelet 4. § (2) vagy (3) bekezdése szerinti üzemanyag-fogyasztási alapnorma-átalány, valamint
a NAV által közzétett mindenkori üzemanyagár figyelembevételével útnyilvántartás alapján meghatározott
összeg; dc) helyközi tömegközlekedéssel történő utazás költsége az utazás igénybevételét igazoló menetjeggyel
történő elszámolás ellenében; e) a vezető szaktanácsadó telefon- és internet költségeire legfeljebb 35 000 forint/hó;
f) a megyei szaktanácsadók telefondíjára legfeljebb 20 000 forint/fő/hó;
g) vírusirtó szoftverre legfeljebb 15 000 forint/fő/év; h) irodaszerekre és informatikai adattároló eszközökre 1 600 000 forint/év;
i) nyomdai fénymásolási és sokszorosítási költségekre legfeljebb 1 500 000 forint/év;
j) számítástechnikai és irodagépek javítása és karbantartására, szükség szerinti pótlására legfeljebb 1 500 000
forint/év; k) projektorok beszerzéséhez összesen legfeljebb 1 000 000 forint/év.
(5) Az (1) bekezdésben meghatározott intézkedésre benyújtandó támogatási kérelemhez csatolni kell:
a) az I. időszak első támogatási kérelmével egyidejűleg kell benyújtani, az I–III. időszakban akkor kell ismételten
benyújtani, ha bármely megyei szaktanácsadó személyében, továbbá a vállalkozói szerződés(ek) tartalmában,
adataiban vagy a vezető szaktanácsadó személyében, továbbá a munkaszerződés tartalmában, adataiban
változás következik be: aa) a megyei szaktanácsadók vállalkozói, a vezető szaktanácsadó munkaszerződésének másolati példányát;
ab) a megyei szaktanácsadók vállalkozói igazolványának vagy egyéni vállalkozóként, egyéni cégként történő
bejegyzését igazoló internetes nyilvántartás nyomtatott példányát, társas vállalkozás esetén a társasági
szerződés másolati példányát; ac) a (4) bekezdés a) pontja szerinti, az OMME által meghatározott vállalkozási díj részletezését és igazolását;
b) a kérelem alapjául szolgáló költségeket igazoló bizonylatok (kérelmező nevére és címére kiállított számla,
valamint az ellenérték megtérítését igazoló bizonylat, a vezető szaktanácsadó esetében a havi bérkifizetési lista,
továbbá az ez alapján történő kifizetés megtörténtét igazoló bizonylat) másolati példányait;
c) a vezető szaktanácsadó feladatának végrehajtásához kapcsolódó utazási költségek elszámolása esetén
az útnyilvántartást, valamint az ez alapján történő kifizetés megtörténtét igazoló bizonylat másolati példányát;
d) a vezető szaktanácsadó tömegközlekedéssel történő munkába járásával kapcsolatos költségek, valamint
a feladatának végrehajtásához kapcsolódó utazási költségek elszámolásához a bérlet vagy jegy másolati
példányát, és a bérlet átvételét a vezető szaktanácsadó aláírásával igazoló dokumentumot, továbbá a kérelmező
nevére és címére kiállított számla, valamint annak az ellenérték megtérítését igazoló bizonylat másolati
példányát, továbbá az útiköltség elszámolást a tömegközlekedéssel történő utazáshoz;
e) a szaktanácsadók által a havi tevékenységükről készített összefoglaló jelentéseket, amelyeknek tartalmazniuk kell
az irodaszerek és nyomtatványok felhasználásának ismertetését is, valamint a tárgyhavi eredmények
értékeléséről szóló beszámolót; f) a fogadóórákról szóló nyilvántartások másolati példányát;
g) az irodaszerek, nyomtatványok szaktanácsadó(k) által történő átvételének igazolását;
h) az OMME elnöke által kiállított igazolást arra vonatkozóan, hogy minden egyes szaktanácsadó a tanácsadást
hetente legalább 25 órában végzi, amelyből legfeljebb egy, 8 órát meg nem haladó fogadónap esik hétvégére.
10. Bemutató méhészetek látogatásának támogatása 15. § (1) A 2. § (2) bekezdés a) pont ad) alpontja szerinti támogatás az OMME által elfogadott ún. „bemutató méhészetek”
látogatásához, ismertetéséhez vehető igénybe. Támogatás csak olyan bemutató méhészet látogatásához nyújtható,
amelyen a látogatók száma legalább húsz fő és a bemutató méhészet szerepel az OMME honlapján közzétett listában.
A támogatás keretösszege az I–III. időszakban legfeljebb 70 000 euró/végrehajtási év.
(2) Bemutató méhészetek látogatásának támogatását az OMME, vagy tagszervezetei igényelhetik az e bekezdésben
meghatározott keretösszeg mértékéig. (3) Támogatási kérelem az I–III. időszakban végrehajtási évenként több alkalommal is benyújtható. A kérelem jogvesztő
benyújtási határideje a program zárónapjától számított 45 munkanap.
(4) A támogatás igénylője köteles a program dátumát, kezdési időpontját és várható időtartamát, helyszínét, illetve
a program típusát (bemutató méhészet látogatása), továbbá a bemutató méhész(ek) nevét és a bemutató(k) témáját
az MVH-nak előzetesen bejelenteni. A bejelentést az MVH által rendszeresített és az MVH honlapján közleményben
közzétett nyomtatványon személyesen vagy faxon kell benyújtani legkésőbb a program, vagy a képzés kezdő
időpontját megelőző ötödik munkanapig beérkezően. A bejelentés elmulasztása vagy határidőn túl történő
benyújtása esetén, vagy ha a bejelentés nem tartalmazza legalább a program dátumát, kezdési időpontját, várható
időtartamát, helyszínét, az érintett program(ok) költségei nem számolhatók el.
(5) Amennyiben az előadó(k) személyében vagy az előadás(ok) címében változás következik be, úgy a kérelmezőnek
legkésőbb a programot követő első munkanapon a (4) bekezdés szerinti nyomtatvány benyújtásával jeleznie kell azt
az MVH részére. (6) Az (1) bekezdésben meghatározott intézkedés esetében kizárólag a következő költségek támogathatóak:
a) legfeljebb 100 000 forint/alkalom egy-egy méhész telephelyén tartott gyakorlati bemutató költségére, amely
megbízási szerződés esetében tartalmazza a kérelmező által fizetendő közterheket is;
b) a résztvevők utazási költségeire legfeljebb 6500 forint/fő összegig:
ba) helyközi tömegközlekedéssel történő utazás költsége az utazás igénybevételét igazoló menetjeggyel
történő elszámolás ellenében; bb) bérelt busszal történő utazás költsége az utazás igénybevételét igazoló menetlevéllel történő elszámolás
ellenében; c) a résztvevők elszállásolási költsége legfeljebb egy éjszakára, legfeljebb 3000 forint/fő összegig, ha az utazás
összesen a 600 km-t meghaladja. (7) Az (1) bekezdésben meghatározott intézkedésre benyújtandó támogatási kérelemhez csatolni kell:
a) a kérelem alapjául szolgáló költségeket igazoló bizonylatok – így különösen a kérelmező nevére és címére
kiállított számla, valamint az ellenérték megtérítését igazoló bizonylat, illetve a bérkifizetési lista – másolati
példányát; b) résztvevők utazási költsége esetében: ba) tömegközlekedés esetén a vonatjegy vagy buszjegy másolati példányát, és a kérelmező nevére és címére
kiállított számla, valamint az ellenérték megtérítését igazoló bizonylat másolati példányát, továbbá
az útiköltség elszámolást a tömegközlekedéssel történő utazáshoz; bb) bérelt busszal történő utazás esetén – a bemutató helyszínére utazó és onnan hazautazók pontos létszámát
feltüntető – menetlevéllel alátámasztott útnyilvántartást, és a kérelmező nevére és címére kiállított számla,
valamint az ellenérték megtérítését igazoló bizonylat másolati példányát;
c) a résztvevők elszállásolási költsége esetében a kérelmező nevére és címére kiállított számla, valamint az ellenérték
megtérítését igazoló bizonylat másolati példányát; d) a bemutató tematikáját, amelyen fel kell tüntetni a bemutatót vezető(k) nevét és a bemutató témáját;
e) a résztvevők nevét, címét és aláírását, valamint a bemutató méhész nevét, a bemutató témáját és időpontját,
a bemutató méhészet helyszínét is tartalmazó jelenléti ívet;
f) a szervező nyilatkozatát arról, hogy a méhészek nem fizettek részvételi díjat;
g) az OMME nyilatkozatát a rendezvény Méhészeti Programba illeszkedéséről;
h) az OMME tagsági igazolását, amennyiben a kérelmet tagszervezet nyújtja be.
(8) Az OMME a bemutató méhészetekkel kötött együttműködési megállapodásokat, illetve az előadónak a bemutató
megtartása évében szerzett jövedelmek számfejtésének módjáról tett nyilatkozatának másolati példányát a rendelet
hatálybalépését követő öt munkanapon belül az MVH rendelkezésére bocsátja. Amennyiben az együttműködési
megállapodás módosításra kerül, az OMME a módosított együttműködési megállapodást a módosítást követő öt
munkanapon belül az MVH rendelkezésére bocsátja. 11. Méz kinyeréséhez szükséges új eszközök beszerzésének támogatása
16. § (1) A 2. § (2) bekezdés a) pont ae) alpontja szerinti támogatás a hatékonyabb és élelmiszer-biztonsági szempontból is
megfelelő pergetést, valamint az ahhoz kapcsolódó munkafolyamatok elvégzését elősegítő eszközök beszerzéséhez
vehető igénybe. A támogatás keretösszege az I–III. időszakban legfeljebb 130 000 euró/végrehajtási év.
(2) Méz kinyeréséhez szükséges új eszközök beszerzésének támogatását az az érvényes OMME tagsági viszonnyal
rendelkező, méhészeti tevékenységet végző őstermelő, egyéni vállalkozó, jogi személy, jogi személyiség nélküli
gazdasági társaság, illetve az általuk létrehozott szövetkezet, továbbá elismert vagy előzetesen elismert termelői
csoport igényelheti, akinek (amelynek) a Mezőgazdasági Szakigazgatási Hivatal (a továbbiakban: MgSzH) által –
a méhállományok védelméről és a mézelő méhek egyes betegségeinek megelőzéséről és leküzdéséről szóló miniszteri
rendelet alapján – az I. időszakban 2010. június 1-je és szeptember 30-a között, a II. időszakban 2011. június 1-je és
szeptember 30-a között, valamint a III. időszakban 2012. június 1-je és szeptember 30-a között végzett felmérése
szerinti méhcsaládállomány a tulajdonában van. A támogatás az (1) bekezdésben meghatározott keretösszeg
mértékéig vehető igénybe. (3) A támogatás a 84 36 80 99 vámtarifaszámú pergető, fedelezőgép és mézszivattyú eszközcsoportokba tartozó új
eszközök beszerzéséhez vehető igénybe. (4) A kérelmező a (3) bekezdés szerint beszerzett eszközt öt évig nem idegenítheti el és nem adhatja bérbe.
(5) A kérelmező a termelői csoport kivételével eszközcsoportonként egy eszközre igényelhet támogatást, ha a benyújtást
megelőző öt végrehajtási évben támogatást ugyanolyan eszközcsoportra nem vett igénybe.
(6) A termelői csoport eszközcsoportonként legfeljebb három eszközre igényelhet támogatást. A támogatásból
beszerezhető eszközök számát, a kérelem benyújtását megelőző öt végrehajtási évben támogatás igénybevételével
beszerzett ugyanolyan eszközcsoportba tartozó eszközök számával csökkenteni kell.
(7) A támogatás az I–III. időszakban végrehajtási évenként több alkalommal, eszközönként külön kérelemmel
igényelhető. (8) A támogatás mértéke kérelmenként a beszerzési ár ötven százaléka, de legfeljebb 400 euró.
(9) Az (1) bekezdésben meghatározott intézkedésre benyújtandó támogatási kérelemhez csatolni kell:
a) a méhcsalád tartási helye szerint illetékes hatósági vagy jogosult állatorvos igazolását az I. időszakban 2010. június
1-je és szeptember 30-a között, a II. időszakban 2011. június 1-je és szeptember 30-a között, valamint
a III. időszakban 2012. június 1-je és szeptember 30-a között végzett felmérés szerinti, a kérelmező tulajdonát
képező méhcsaládszámról; az igazoláson szerepelnie kell legalább az illetékes hatósági vagy jogosult állatorvos
nevének, aláírásának, székhelye megnevezésének és körbélyegző lenyomatának, valamint a kérelmező nevének,
és az MVH ügyfél-nyilvántartási rendszerében rögzített címének; b) a kérelmező érvényes OMME tagságáról szóló igazolást;
c) a pergető, fedelezőgép és mézszivattyú vásárlásáról a kérelmező nevére és címére kiállított számla, valamint
az ellenérték megtérítését igazoló bizonylat másolati példányát; a számlának tartalmaznia kell a (3) bekezdés
szerinti eszköz megnevezését, egyedi azonosító számát – amennyiben az eszköz rendelkezik egyedi azonosító
számmal – és a vámtarifaszámot. 12. Varroa atka elleni gyógyszeres védekezés támogatása
17. § (1) A 2. § (2) bekezdés b) pont ba) alpontja szerinti támogatás a megfelelően felkészített méhcsaládok engedélyezett
szerrel és optimális időpontban történő, a varroa atka elleni szakszerű kezelésének költségeihez, valamint
az állatgyógyászati készítmények, az állatgyógyászatban használatos gyógyhatású készítmények hatékonyságának
növelése érdekében a méhészetben felhasznált, számlával igazolt répacukor költségekre vehető igénybe.
A támogatás keretösszege az I–III. időszakban legfeljebb 2 165 000 euró/végrehajtási év.
(2) Varroa atka elleni gyógyszeres védekezés támogatása az I–III. időszakban végrehajtási évenként legfeljebb egy
alkalommal, az e bekezdés szerinti keretösszeg mértékéig igényelhető. A támogatást az az érvényes OMME tagsági
viszonnyal rendelkező, méhészeti tevékenységet végző őstermelő, egyéni vállalkozó, jogi személy, jogi személyiség
nélküli gazdasági társaság, és az általuk létrehozott szövetkezet, továbbá elismert vagy előzetesen elismert termelői
csoport igényelheti, akinek (amelynek) az MgSzH által az I. időszakban 2010. június 1-je és szeptember 30-a között,
a II. időszakban 2011. június 1-je és szeptember 30-a között, valamint a III. időszakban 2012. június 1-je és szeptember
30-a között végzett felmérése szerinti méhcsaládállomány a tulajdonában van.
(3) A méhcsaládok varroa atka elleni állategészségügyi kezeléséhez méhcsaládonként számla alapján legfeljebb 5 euró
támogatás igényelhető, amelyből a méhészetben a répacukor költségekre méhcsaládonként legfeljebb 2,5 euró
mértékig igényelhető támogatás. A répacukor igényelt támogatási összege nem haladhatja meg a varroa atka elleni
gyógyszeres kezeléshez jóváhagyott támogatás mértékét. (4) A méhcsaládok varroa atka elleni állategészségügyi kezeléséhez az alábbi készítmények vehetők igénybe:
a) külön jogszabály szerint törzskönyvezett, vényköteles állatgyógyászati készítmények;
b) külön jogszabály szerint nyilvántartásba vett, szabadon forgalmazható, az állatgyógyászatban használatos
gyógyhatású készítmények. (5) Az (1) bekezdésben meghatározott intézkedésre benyújtandó támogatási kérelemhez csatolni kell:
a) a méhcsalád tartási helye szerint illetékes hatósági vagy jogosult állatorvos igazolását az I. időszakban 2010. június
1-je és szeptember 30-a között, a II. időszakban 2011. június 1-je és szeptember 30-a között, valamint
a III. időszakban 2012. június 1-je és szeptember 30-a között végzett felmérés szerinti, a kérelmező tulajdonát
képező méhcsaládszámról; az igazoláson szerepelnie kell legalább az illetékes hatósági vagy jogosult állatorvos
nevének, aláírásának, székhelye megnevezésének és körbélyegző lenyomatának, valamint a kérelmező nevének,
és az MVH ügyfél-nyilvántartási rendszerében rögzített címének; b) a kérelmező érvényes OMME tagságáról szóló igazolást;
c) a varroa atka elleni védekezéshez használt, a (4) bekezdés szerinti készítmény(ek) vásárlásáról a kérelmező nevére
és címére kiállított számla, valamint az ellenérték megtérítését igazoló bizonylat másolati példányát;
d) a 1701 99 10 és a 1701 12 90 vámtarifaszámú répacukor vásárlásáról kiállított számla, valamint az ellenérték
megtérítését igazoló bizonylat másolati példányát. A répacukor vásárlásáról kiállított számlának tartalmaznia kell
az e pont szerinti vámtarifaszámot. (6) Amennyiben az MVH a támogatási kérelmet jóváhagyja, a kérelmezőnek a (4) bekezdés szerinti támogatott
készítmény csomagolóanyagát az I. időszakban legalább 2011. október 15-éig, a II. időszakban 2012. október 15-éig,
valamint a III. időszakban 2013. október 15-éig meg kell őriznie. Ha a kérelmező nem őrzi meg a csomagolóanyagot,
akkor a támogatás jogosulatlanul igénybe vett támogatásnak minősül.
13. Varroa atka elleni alternatív védekezés és a kapcsolódó ellenőrző rendszer működtetésének
támogatása 18. § (1) A 2. § (2) bekezdés b) pont bb) alpontja szerinti támogatás a higiénikus aljdeszka alkalmazásához, a varroa atka
fertőzöttség hazai felügyeleti rendszerének működtetéséhez vehető igénybe. A támogatás keretösszege
az I–III. időszakban legfeljebb 25 000 euró/végrehajtási év. A támogatás a keretösszeg mértékéig vehető igénybe.
(2) A higiénikus aljdeszka alkalmazásának támogatása az I–III. időszakban végrehajtási évenként több alkalommal,
folyamatosan igényelhető, ha a kérelmező a benyújtást megelőző öt végrehajtási évben támogatást higiénikus
aljdeszka beszerzésére nem vett igénybe. A támogatást az az érvényes OMME tagsági viszonnyal rendelkező,
méhészeti tevékenységet végző őstermelő, egyéni vállalkozó, jogi személy, jogi személyiség nélküli gazdasági
társaság, és az általuk létrehozott szövetkezet, továbbá elismert vagy előzetesen elismert termelői csoport igényelheti,
akinek (amelynek) az MgSzH által az I. időszakban 2010. június 1-je és szeptember 30-a között, a II. időszakban 2011.
június 1-je és szeptember 30-a között, valamint a III. időszakban 2012. június 1-je és szeptember 30-a között végzett
felmérése szerinti méhcsaládállomány a tulajdonában van. (3) A varroa atka fertőzöttség hazai felügyeleti rendszere működtetésének támogatását az I–III. időszakban – végrehajtási
évenként egy alkalommal – az OMME igényelheti. (4) A higiénikus aljdeszka alkalmazásának támogatása az MgSzH által az I. időszakban 2010. június 1-je és szeptember 30-a
között, a II. időszakban 2011. június 1-je és szeptember 30-a között, valamint a III. időszakban 2012. június 1-je és
szeptember 30-a között végzett felmérése során megállapított méhcsaládszám legfeljebb 20%-ának megfelelő
mennyiségű rostaszövettel, kihúzható tálcával ellátott higiénikus aljdeszka beszerzéséhez vehető igénybe.
(5) Egy higiénikus aljdeszka támogatása számla alapján a beszerzési ár 80%-a, de a támogatás mértéke legfeljebb
3000 forint/darab. (6) A kérelmező az (5) bekezdés szerint beszerzett eszközt öt évig nem idegenítheti el, és nem adhatja bérbe.
(7) A varroa atka fertőzöttség hazai felügyeleti rendszere működtetésének támogatása legfeljebb 800 000
forint/végrehajtási év lehet. (8) Az (1) bekezdésben meghatározott intézkedésre benyújtandó támogatási kérelemhez csatolni kell:
a) higiénikus aljdeszka támogatása esetén: aa) a méhcsalád tartási helye szerint illetékes hatósági vagy jogosult állatorvos igazolását az I. időszakban 2010.
június 1-je és szeptember 30-a között, a II. időszakban 2011. június 1-je és szeptember 30-a között, valamint
a III. időszakban 2012. június 1-je és szeptember 30-a között végzett felmérés szerinti, a kérelmező
tulajdonát képező méhcsaládszámról; az igazoláson szerepelnie kell legalább az illetékes hatósági vagy
jogosult állatorvos nevének, aláírásának, székhelye megnevezésének és körbélyegző lenyomatának,
valamint a kérelmező nevének, és az MVH ügyfél-nyilvántartási rendszerében rögzített címének;
ab) a kérelmező érvényes OMME tagságáról szóló igazolást;
ac) a higiénikus aljdeszka vásárlásáról a kérelmező nevére és címére kiállított számla, valamint az ellenérték
megtérítését igazoló bizonylat másolati példányát – a számla csak abban az esetben fogadható el,
amennyiben a termék megnevezéseként higiénikus aljdeszka van feltüntetve –;
b) a varroa atka fertőzöttség hazai felügyeleti rendszere működtetésének támogatása esetén:
ba) a kérelem alapjául szolgáló költségeket igazoló bizonylatok – így különösen a kérelmező nevére és címére
kiállított számla, valamint az ellenérték megtérítését igazoló bizonylat – másolati példányát;
bb) az adatfeldolgozásra, adatértékelésre kötött megbízási szerződés, és az ez alapján történő teljesítést
igazoló bizonylatok – így különösen a kérelmező nevére és címére kiállított számla, valamint az ellenérték
megtérítését igazoló bizonylat – másolati példányát; bc) megyei bontásban a méhészetek varroa atka fertőzöttségére vonatkozó adatokat.
14. Kaptárak, méhészeti felszerelések azonosítási rendszere kialakításának és fenntartásának támogatása
19. § (1) A 2. § (2) bekezdés c) pont ca) alpontja szerinti támogatás a méhegészségügyi nyomon követhetőség,
minőségbiztosítási rendszerek bevezetése és a méhészetek, illetve az értékesebb méhészeti felszerelések
vagyonvédelmét szolgáló azonosító és nyilvántartó rendszer kialakításához, valamint fenntartásához vehető igénybe.
A támogatás keretösszege az I–III. időszakban legfeljebb 80 000 euró/végrehajtási év, amely a kaptárazonosító
rendszer működtetése, továbbá a rendszer adminisztrációja (továbbiakban: operátori tevékenység) kapcsán
felmerülő költségek támogatásához használható fel, és 30 000 euró/végrehajtási év, amely a keretek megjelölésére
alkalmas, az OMME által nyilvántartott kaptárazonosító számmal ellátott RFID-chip beszerzésének támogatásához
használható fel. (2) Kaptárak, méhészeti felszerelések azonosítási rendszere kialakításának és fenntartásának támogatását
a kaptárazonosító rendszer működtetése, valamint az operátori tevékenység tekintetében az OMME, a keretek
megjelölésére alkalmas, az OMME által nyilvántartott kaptárazonosító számmal ellátott RFID-chipek vásárlása esetén
pedig az az érvényes OMME tagsági viszonnyal rendelkező, méhészeti tevékenységet végző őstermelő, egyéni
vállalkozó, jogi személy, jogi személyiség nélküli gazdasági társaság, és az általuk létrehozott szövetkezet, továbbá
elismert vagy előzetesen elismert termelői csoport igényelheti, akinek (amelynek) az MgSzH által az I. időszakban
2010. június 1-je és szeptember 30-a között, a II. időszakban 2011. június 1-je és szeptember 30-a között, valamint
a III. időszakban 2012. június 1-je és szeptember 30-a között végzett felmérése szerinti méhcsaládállomány
a tulajdonában van. (3) A kaptárazonosító rendszer működtetése, valamint az operátori tevékenység támogatása az I–III. időszakban
végrehajtási évenként havi tételes elszámolással igényelhető. A munkába járás költségénél az éves bérlet vásárlásáról
szóló számla összegéből a számla teljesítési időpontjától függetlenül a havi bérletszelvényre eső rész vehető
figyelembe. Amennyiben végrehajtási évenként az augusztus havi tételes elszámolásnál a kérelem alapjául szolgáló
költségeket igazoló bizonylatok bármelyikének teljesítési dátuma a következő végrehajtási időszakra esik, azonban
a felmerült költségek egyértelműen a megelőző időszakra vonatkoznak – így különösen telefonköltség, irodabérlet,
internetes honlap fenntartásának költségei –, úgy ezen költségeket az augusztus havi tételes elszámolásnál kell
figyelembe venni, függetlenül kiállított számla teljesítési dátumától. (4) A keretek megjelölésére alkalmas chipek beszerzésének támogatása végrehajtási évenként egy alkalommal
igényelhető. (5) A kaptárazonosító rendszer működtetése, valamint az operátori tevékenység esetében kizárólag a következő
költségek támogathatóak: a) az operátori tevékenységet végző személy alkalmazásával összefüggő közvetlen költségek (munkabér és
közterhei) esetében legfeljebb 235 000 forint/hó; b) az operátori tevékenységet végző személynek a munkáltató által fizetett munkába járási költsége esetében
a munkába járással kapcsolatos utazási költségtérítésről szóló 39/2010. (II. 26.) Korm. rendelet 3. §-a értelmében
a munkáltató által kötelezően megtérítendő összegek, de legfeljebb 10 000 forint/hó:
ba) a lakóhely vagy a tartózkodási hely és a munkavégzés helye közötti napi munkába járással kapcsolatos
költségtérítés címén az utazás igénybevételét igazoló bérlettel vagy menetjeggyel történő elszámolással;
bb) a tartózkodási helyről legfeljebb hetente egyszer a lakóhelyre történő haza- és visszautazással kapcsolatos
költségtérítés címén az utazás igénybevételét igazoló bérlettel vagy menetjeggyel történő elszámolással;
c) az operátor mobil- és vezetékes telefonköltsége legfeljebb 20 000 forint/hó;
d) az informatikai rendszer működtetése (szoftverfejlesztés) vállalkozói szerződés alapján legfeljebb 250 000
forint/hó, vagy informatikai végzettséggel rendelkező alkalmazott (továbbiakban: informatikus) főállásban
történő alkalmazása esetén az informatikus alkalmazásával összefüggő közvetlen költségek (munkabér és
közterhei) esetében legfeljebb 500 000 forint/hó; e) az informatikusnak a munkáltató által fizetett munkába járási költsége esetében a munkába járással kapcsolatos
utazási költségtérítésről szóló 39/2010. (II. 26.) Korm. rendelet 3. §-a értelmében a munkáltató által kötelezően
megtérítendő összegek, de legfeljebb 10 000 forint/hó: ea) a lakóhely vagy a tartózkodási hely és a munkavégzés helye közötti napi munkába járással kapcsolatos
költségtérítés címén az utazás igénybevételét igazoló bérlettel vagy menetjeggyel történő elszámolással;
eb) a tartózkodási helyről legfeljebb hetente egyszer a lakóhelyre történő haza- és visszautazással kapcsolatos
költségtérítés címén az utazás igénybevételét igazoló bérlettel vagy menetjeggyel történő elszámolással;
f) az informatikus mobil- és vezetékes telefonköltsége legfeljebb 20 000 forint/hó;
g) irodaszerköltség legfeljebb 200 000 forint/év; h) a kaptárak megjelölésének költségei;
i) az azonosítási, jelölési és nyilvántartási rendszer kialakításához szükséges tárgyi eszközök vásárlásának,
javításának költségei. (6) A kaptárazonosító rendszer működtetése, valamint az operátori tevékenység esetén benyújtandó támogatási
kérelemhez csatolni kell: a) az I. időszak első támogatási kérelmével egyidejűleg a munkaszerződés(ek) másolati példányát. A megbízási
szerződések másolati példányát az I–III. időszakban akkor kell ismételten benyújtani, ha az operátor vagy
az informatikus személyében, továbbá a szerződés tartalmában, adataiban változás következik be – informatikai
rendszer működtetése (szoftverfejlesztés) esetén a vállalkozói szerződést és a teljesítés igazolást kell benyújtani;
b) a kérelem alapjául szolgáló költségeket igazoló bizonylatok – így különösen a kérelmező nevére és címére
kiállított számla, valamint az ellenérték megtérítését igazoló bizonylat, a havi bérkifizetési lista, továbbá az ez
alapján történő kifizetés megtörténtét igazoló bizonylat – másolati példányait;
c) tömegközlekedéssel történő munkába járással kapcsolatos költségek, valamint a feladat végrehajtásához
kapcsolódó utazási költségek elszámolásához a bérlet vagy jegy másolati példányát, a bérlet átvételét
az operátor, vagy az informatikus aláírásával igazoló dokumentumot, továbbá a kérelmező nevére és címére
kiállított számla, valamint az ellenérték megtérítését igazoló bizonylat másolati példányát, továbbá az útiköltség
elszámolást a tömegközlekedéssel történő utazáshoz; d) végrehajtási évenként az utolsó kérelemhez kell csatolni az intézkedésről szóló éves jelentést, amelynek
tartalmaznia kell az irodaszerek felhasználásáról, továbbá az éves eredmények értékeléséről szóló beszámolót.
(7) A keretek megjelölésére alkalmas chipek beszerzésének támogatása az MgSzH által az I. időszakban 2010. június 1-je
és szeptember 30-a között, a II. időszakban 2011. június 1-je és szeptember 30-a között, valamint a III. időszakban 2012.
június 1-je és szeptember 30-a között végzett felmérése során megállapított méhcsaládszám alapján,
méhcsaládonként az I–III. időszakban összesen legfeljebb 50 db, az OMME által nyilvántartott azonosítószámmal
ellátott RFID-chip vásárlásához vehető igénybe. Amennyiben a kérelmező adott végrehajtási évben nem a teljes
méhcsaládszám alapján igényel támogatást, vagy a következő végrehajtási évben több méhcsaládszámmal
rendelkezik, úgy a támogatás a következő végrehajtási évben a méhcsaládszám-különbözet alapján igényelhető.
(8) Egy RFID-chip támogatása számla alapján a beszerzési ár 60%-a, de a támogatás mértéke legfeljebb 50 forint/darab
lehet. (9) A (7) bekezdésben meghatározott intézkedésre benyújtandó támogatási kérelemhez csatolni kell:
a) a méhcsalád tartási helye szerint illetékes hatósági vagy jogosult állatorvos igazolását az I. időszakban 2010. június
1-je és szeptember 30-a között, a II. időszakban 2011. június 1-je és szeptember 30-a között, valamint
a III. időszakban 2012. június 1-je és szeptember 30-a között végzett felmérés szerinti, a kérelmező tulajdonát
képező méhcsaládszámról, az igazoláson szerepelnie kell legalább az illetékes hatósági vagy jogosult állatorvos
nevének, aláírásának, székhelye megnevezésének és körbélyegző lenyomatának, valamint a kérelmező nevének
és az MVH ügyfél-nyilvántartási rendszerében rögzített címének; b) a kérelmező érvényes OMME tagságáról szóló igazolást;
c) az RFID-chip vásárlásáról a kérelmező nevére és címére kiállított számla, valamint az ellenérték megtérítését
igazoló bizonylat másolati példányát. A számlához mellékelni kell az OMME igazolását a chip kaptárazonosító
rendszerben történő nyilvántartásba vételéről. 15. Vándoroltatáshoz szükséges új eszközök beszerzésének támogatása
20. § (1) A 2. § (2) bekezdés c) pont cb) alpontja szerinti támogatás az eredményes méhészkedés érdekében a vándoroltatást
elősegítő speciális eszközcsoportok beszerzéséhez vehető igénybe. A támogatás keretösszege az I–III. időszakban
legfeljebb 200 000 euró/végrehajtási év, amely aggregátor és benzines szívó-fúvógép, benzinmotoros
fűkasza/bozótvágó, csörlő, kézi hidraulikus emelő (béka), elektronikus táv-kaptármérleg, robbanómotoros szivattyú,
méhes vagyonvédelmi rendszer beszerzésének támogatásához használható fel, és 150 000 euró/végrehajtási év,
amely pótkocsi, daru, emelőhátfal, méhek tartására alkalmas új építésű konténer, teherautó, villástargonca, önjáró
rakodógép beszerzésének támogatásához használható fel. (2) Vándoroltatáshoz szükséges új eszközök beszerzésének támogatását az az érvényes OMME tagsági viszonnyal
rendelkező, méhészeti tevékenységet végző őstermelő, egyéni vállalkozó, jogi személy, jogi személyiség nélküli
gazdasági társaság, és az általuk létrehozott szövetkezet, továbbá elismert vagy előzetesen elismert termelői csoport
igényelheti, akinek (amelynek) az MgSzH által az I. időszakban 2010. június 1-je és szeptember 30-a között,
a II. időszakban 2011. június 1-je és szeptember 30-a között, valamint a III. időszakban 2012. június 1-je és szeptember
30-a között végzett felmérése szerinti méhcsaládállomány a tulajdonában van.
(3) A (4) bekezdés szerinti pótkocsira vagy legalább differenciálzárral ellátott kisméretű, legfeljebb 3,5 tonna összsúlyú
teherautóra, teherautóra szerelhető darukra, emelőhátfalakra és méhek tartására szolgáló új építésű konténerre
vonatkozó támogatást az MgSzH által az I. időszakban 2010. június 1-je és szeptember 30-a között, a II. időszakban
2011. június 1-je és szeptember 30-a között, valamint a III. időszakban 2012. június 1-je és szeptember 30-a között
végzett felmérés szerint legalább 30 méhcsaláddal rendelkező méhész igényelheti. A differenciálzárral ellátott és
legfeljebb 7,5 tonna összsúlyú teherautóra, terepjáró villástargoncára, önjáró rakodógépre vonatkozó támogatást
a MgSzH által az I. időszakban 2010. június 1-je és szeptember 30-a között, a II. időszakban 2011. június 1-je és
szeptember 30-a között, valamint a III. időszakban 2012. június 1-je és szeptember 30-a között végzett felmérés szerint
legalább 80 méhcsaláddal rendelkező méhész igényelheti. (4) A támogatás
a) kaptárak szállítására kialakított, a közúti járművek műszaki megvizsgálásáról szóló 5/1990. (IV.12.) KöHÉM
rendelet (a továbbiakban: KöHÉM rendelet) 2. § (9) bekezdés h) pontja szerinti pótkocsi;
b) a KöHÉM rendelet 2. § (9) bekezdés d) pontja szerinti legalább differenciálzárral ellátott kisméretű legfeljebb
3,5 tonna összsúlyú teherautó; c) a KöHÉM rendelet 2. § (9) bekezdés e) pontja szerinti differenciálzárral ellátott legfeljebb 7,5 tonna összsúlyú
teherautó; d) teherautóra szerelhető daru (VTSZ 8426 91 10);
e) emelőhátfal (VTSZ 8428 90 95); f) terepjáró villástargonca (VTSZ 8427 20 11);
g) önjáró rakodógép (VTSZ 8429 51 99); h) benzines szívó-fúvógép (VTSZ 8414 59);
i) benzinmotoros fűkasza/bozótvágó (VTSZ 8467 89 00); j) legfeljebb 3 kW elektromos teljesítményű aggregátor/robbanómotorral meghajtott áramfejlesztő (8502 11 20
vagy 8502 20 20); k) csörlő; l) kézi hidraulikus emelő (béka);
m) méhek tartására szolgáló új építésű konténer; n) elektronikus táv-kaptármérleg;
o) robbanómotoros szivattyú és p) méhes vagyonvédelmi rendszer eszközcsoportokba tartozó új eszközök beszerzéséhez vehető igénybe.
(5) A kérelmező a (4) bekezdés szerint beszerzett eszközt öt évig nem idegenítheti el, és nem adhatja bérbe.
(6) A kérelmező a termelői csoport kivételével eszközcsoportonként egy eszközre igényelhet támogatást, ha a benyújtást
megelőző öt végrehajtási évben támogatást ugyanolyan eszközcsoportra nem vett igénybe.
(7) A termelői csoport eszközcsoportonként legfeljebb három eszközre igényelhet támogatást. A támogatásból
beszerezhető eszközök számát a kérelem benyújtását megelőző öt végrehajtási évben támogatás igénybevételével
beszerzett ugyanolyan eszközcsoportba tartozó eszközök számával csökkenteni kell.
(8) A támogatás az I–III. időszakban végrehajtási évenként több alkalommal, eszközönként külön kérelemmel
igényelhető. (9) A támogatás mértéke kérelmenként az elszámolható költség – így különösen a beszerzési ár, valamint pótkocsi, daru,
emelőhátfal és teherautó esetében a NAV gépjármű vagyonszerzési illetéke, a Magyar Államkincstár forgalmi
engedély és törzskönyv kiadási díja, a rendszámtábla és az azt érvényesítő címke igazgatási szolgáltatási díja, valamint
a Nemzeti Közlekedési Hatóság által elvégzett műszaki vizsga díja – ötven százaléka, de pótkocsi, daru, emelőhátfal,
méhek tartására alkalmas új építésű konténer esetében legfeljebb 1200 euró, teherautónként, villástargoncánként,
önjáró rakodógépenként legfeljebb 2000 euró, aggregátor és benzines szívó-fúvógép, benzinmotoros
fűkasza/bozótvágó, csörlő, kézi hidraulikus emelő (béka), elektronikus táv-kaptármérleg, robbanómotoros szivattyú,
méhes vagyonvédelmi rendszer esetében legfeljebb 200 euró. (10) Az (1) bekezdésben meghatározott intézkedésre benyújtandó támogatási kérelemhez csatolni kell:
a) a méhcsalád tartási helye szerint illetékes hatósági vagy jogosult állatorvos igazolását az I. időszakban 2010. június
1-je és szeptember 30-a között, a II. időszakban 2011. június 1-je és szeptember 30-a között, valamint
a III. időszakban 2012. június 1-je és szeptember 30-a között végzett felmérés szerinti, a kérelmező tulajdonát
képező méhcsaládszámról; az igazoláson szerepelnie kell legalább az illetékes hatósági vagy jogosult állatorvos
nevének, aláírásának, székhelye megnevezésének és körbélyegző lenyomatának, valamint a kérelmező nevének,
és az MVH ügyfél-nyilvántartási rendszerében rögzített címének; b) a kérelmező érvényes OMME tagságáról szóló igazolást;
c) a (4) bekezdés szerinti berendezés vásárlásáról a kérelmező nevére és címére kiállított számla – amelynek
tartalmaznia kell a (4) bekezdés szerinti eszköz megnevezését, egyedi azonosító számát (amennyiben az eszköz
rendelkezik egyedi azonosító számmal) és a vámtarifaszámot, valamint a teherautó és pótkocsi vásárlása
esetében az alvázszámot, az aggregátor vásárlása esetében pedig a teljesítményt –, valamint az ellenérték
megtérítését igazoló bizonylat másolati példányát, azzal, hogy a NAV gépjármű vagyonszerzési illetéke, a Magyar
Államkincstár forgalmi engedély és törzskönyv kiadási díja, a rendszámtábla és az azt érvényesítő címke
igazgatási szolgáltatási díja, valamint a Nemzeti Közlekedési Hatóság által elvégzett műszaki vizsga díja
tekintetében a számla, illetve az ellenérték megtérítését igazoló bizonylat egyikének benyújtása is elegendő;
d) teherautó, pótkocsi vásárlása esetében a forgalmi engedély másolati példányát;
e) méhek tartására alkalmas új építésű konténer vásárlása esetében a műszaki dokumentáció másolati példányát.
16. A méz fizikai-kémiai tulajdonságai elemzésének támogatása 21. § (1) A 2. § (2) bekezdés d) pontja szerinti támogatás a közforgalomban lévő mézek mintavételezéséhez, vizsgálatához, azok
eredményének közzétételéhez vehető igénybe. Az OMME az eredményeket legkésőbb utolsó támogatási kérelem
benyújtásával egyidejűleg köteles a honlapján és a szakmai lapban közzétenni. A támogatás keretösszege
az I–III. időszakban legfeljebb 75 000 euró/végrehajtási év.
(2) A méz fizikai-kémiai tulajdonságai elemzésének támogatását az OMME igényelheti az e bekezdésben meghatározott
keretösszeg mértékéig. (3) Támogatási kérelem az I–III. időszakban végrehajtási évenként több alkalommal is benyújtható.
(4) Az (1) bekezdésben meghatározott intézkedésre benyújtandó támogatási kérelemhez csatolni kell:
a) a kérelem alapjául szolgáló költségeket igazoló bizonylatok (kérelmező nevére és címére kiállított számla,
valamint az ellenérték megtérítését igazoló bizonylat) másolati példányait;
b) részletes ismertetést a méz mintavételéről, a vizsgálatról és az eredmények közzétételéről;
c) a vállalkozói vagy megbízási szerződés másolati példányát, amennyiben a végrehajtás szolgáltatás
igénybevételével történik, és a teljesítésigazolás másolati példányát; d) a közjegyzői jegyzőkönyv másolatát, amennyiben a bolti mintavételezést közjegyző jelenlétével veszik igénybe;
e) méz-zárszalag mintavételi jegyzőkönyvet, a megyei termelői mintavételezéssel kapcsolatban;
f) a laboratóriumi vizsgálatok megrendelőlapjainak (részletes kimutatással) másolati példányát;
g) a hivatalos vizsgálati eredmények jegyzőkönyveinek és az azokhoz kapcsolódó szakmai vélemények másolati
példányait; h) azon szakmai folyóiratot, amelyben az eredményeket közzétették.
17. A méhcsaládok száma szinten tartásának támogatása 22. § (1) A 2. § (2) bekezdés e) pontja szerinti támogatás a méhállomány mind állat-egészségügyi, mind genetikai szempontból
megfelelő tenyészanyaggal történő pótlásához vehető igénybe. A támogatás keretösszege az I–III. időszakban
legfeljebb 230 000 euró/végrehajtási év. (2) A támogatást az az érvényes OMME tagsági viszonnyal rendelkező, méhészeti tevékenységet végző őstermelő, egyéni
vállalkozó, jogi személy, jogi személyiség nélküli gazdasági társaság, és az általuk létrehozott szövetkezet, továbbá
elismert vagy előzetesen elismert termelői csoport igényelheti, aki (amely) a Magyar Méhtenyésztők Országos
Egyesülete (a továbbiakban: MMOE) tagjától minősített törzscsaládtól származó párzott, petéző méhanyát és/vagy
párzatlan méhanyát és/vagy anyabölcsőt vásárol. (3) Az MMOE az I. időszakra vonatkozóan 2011. május 31-ig, a II. időszakra vonatkozóan 2012. május 31-ig, a III. időszakra
vonatkozóan 2013. május 31-ig az MVH rendelkezésére bocsátja a tagjainak listáját, amely az MMOE hivatalos
honlapján szereplő nyilvános adatok közül tartalmazza: a tagok nevét, címét, adószámát és a törzscsalád azonosító
számát. (4) A támogatás az I–III. időszakban végrehajtási évenként legfeljebb egy alkalommal, az MgSzH által az I. időszakban
2010. június 1-je és szeptember 30-a között, a II. időszakban 2011. június 1-je és szeptember 30-a között, valamint
a III. időszakban 2012. június 1-je és szeptember 30-a között végzett felmérés szerinti méhcsaládállomány legfeljebb
ötven százalékának megfelelő számú párzott méhanyára, és/vagy ötven százalék párzatlan anyára vagy anyabölcsőre
vehető igénybe. A támogatás az (1) bekezdésben meghatározott keretösszeg mértékéig igényelhető.
(5) A támogatás mértéke: a) párzott, petéző méhanyánként legfeljebb 5 euró;
b) párzatlan anyánként és anyabölcsőnként legfeljebb 2 euró.
(6) Az (1) bekezdésben meghatározott intézkedésre benyújtandó támogatási kérelemhez csatolni kell:
a) a méhcsalád tartási helye szerint illetékes hatósági vagy jogosult állatorvos igazolását az I. időszakban 2010. június
1-je és szeptember 30-a között, a II. időszakban 2011. június 1-je és szeptember 30-a között, valamint
a III. időszakban 2012. június 1-je és szeptember 30-a között végzett felmérés szerinti, a kérelmező tulajdonát
képező méhcsaládszámról, az igazoláson szerepelnie kell legalább az illetékes hatósági vagy jogosult állatorvos
nevének, aláírásának, székhelye megnevezésének és körbélyegző lenyomatának, valamint a kérelmező nevének,
és az MVH ügyfél-nyilvántartási rendszerében rögzített címének; b) a kérelmező érvényes OMME tagságáról szóló igazolást;
c) a párzott, petéző méhanya és/vagy a párzatlan anya, anyabölcső vásárlásáról a kérelmező nevére és címére
kiállított számla, valamint az ellenérték megtérítését igazoló bizonylat másolati példányát.
18. Fenológiai és meteorológiai méhészeti megfigyelő hálózat kialakításának és működtetésének
támogatása 23. § (1) A 2. § (2) bekezdés f) pont fa) alpontja szerinti támogatás a meteorológiai mérőállomásokkal felszerelt, mézelő
növények fenológiai megfigyelését végző méhészönkéntesekből álló országos hálózat kialakításához és
működtetéséhez vehető igénybe. A támogatás keretösszege az I–III. időszakban legfeljebb 40 000 euró/végrehajtási
év. (2) Fenológiai és meteorológiai méhészeti megfigyelő hálózat kialakításának és működtetésének támogatását az OMME
igényelheti az e bekezdésben meghatározott keretösszeg mértékéig. (3) Támogatási kérelem az I–III. időszakban végrehajtási évenként több alkalommal is benyújtható.
(4) Az (1) bekezdésben meghatározott intézkedés esetében támogatás kizárólag az alábbi költségekre igényelhető:
a) a mérőállomások, kiegészítő szenzorok és kliensek, valamint kaptármérlegek beszerzésének és helyszíni
telepítésének, karbantartásának és javíttatásának költségére; b) a központi adatbázis és adatfeldolgozó szoftver fejlesztésére, karbantartására és üzemeltetésére;
c) a megfigyelők képzésének költségére. (5) Az (1) bekezdésben meghatározott intézkedésre benyújtandó támogatási kérelemhez csatolni kell:
a) a kérelem alapjául szolgáló költségeket igazoló bizonylatok – többek között a kérelmező nevére és címére
kiállított számla, valamint az ellenérték megtérítését igazoló bizonylat, az elvégzett munka típusát tartalmazó
útnyilvántartás, valamint az ez alapján történő kifizetés megtörténtét igazoló bizonylat másolati példányát;
b) a vállalkozói vagy megbízási szerződés másolati példányát, amennyiben a végrehajtás szolgáltatás
igénybevételével történik, és a teljesítési igazolás másolati példányát;
c) a megfigyelőkkel kötött együttműködési megállapodás másolati példányát;
d) beszámoló az elvégzett feladatokról. 19. Méhegészségügyi és környezetterhelési monitoring vizsgálat támogatása
24. § (1) A 2. § (2) bekezdés f) pont fb) alpontja szerinti támogatás a méhcsaládok méhegészségügyi (varroa atka, nosema,
vírusok, spiroplazmózis) és környezetterhelési (szermaradvány) monitoring vizsgálata elvégzéséhez vehető igénybe.
Az OMME az eredményeket legkésőbb a következő végrehajtási év december 31-ig a honlapján és a szakmai lapban
köteles közzétenni. A támogatás keretösszege az I–III. időszakban legfeljebb 70 000 euró/végrehajtási év.
(2) Méhegészségügyi és környezetterhelési monitoring vizsgálat támogatást az OMME igényelheti az e bekezdésben
meghatározott mértékig. (3) Támogatási kérelem az I–III. időszakban végrehajtási évenként több alkalommal is benyújtható. Amennyiben egy
adott végrehajtási évben az eredmények közzétételéhez kapcsolódó számla teljesítési dátuma a következő
végrehajtási időszakra esik, úgy ezen költség elszámolható az adott évi monitoring vizsgálatot követő végrehajtási
időszakban. (4) Monitoring vizsgálat elvégzése esetében kizárólag a következő költségek támogathatóak:
a) fiasításos lép, viasz, műlép, méhhulla, élő méhek, kultúrnövények, talaj- és vízminták, virágpor, kaptárból kivett
nyersméz, lépesméz, cukorlepény, valamint méhkenyér laboratóriumi vizsgálatának költségére
az (1) bekezdésében felsoroltak szerint; b) atkaölő szerek hatóanyag koncentrációjának vizsgálati költsége.
(5) Monitoring vizsgálat elvégzése esetén benyújtandó támogatási kérelemhez csatolni kell:
a) a kérelem alapjául szolgáló költségeket igazoló bizonylatok – így különösen a kérelmező nevére és címére
kiállított számla, valamint az ellenérték megtérítését igazoló bizonylat – másolati példányát;
b) a méhegészségügyi és környezetterhelési monitoring vizsgálat koordinálására, az OMME-val e tevékenységre
kötött vállalkozói szerződés szerint kiállított számla alapján, legfeljebb évi 400 000 forint;
c) a laboratóriumi vizsgálatok megrendelőlapjainak másolati példányát; d) a hivatalos vizsgálati eredmények jegyzőkönyveinek, és az azokhoz kapcsolódó szakmai vélemények másolati
példányait. (6) Eredmények közzététele esetén benyújtandó támogatási kérelemhez csatolni kell:
a) a kérelem alapjául szolgáló költségeket igazoló bizonylatok – így különösen a kérelmező nevére és címére
kiállított számla, valamint az ellenérték megtérítését igazoló bizonylat – másolati példányát;
b) az elvégzett vizsgálatokról szóló szöveges beszámolót; c) az eredmények közzétételéről szóló tájékoztatást;
d) azon szakmai folyóiratot, amelyben az eredményeket közzétették.
20. Méhészeti Program Értékelő Bizottság 25. § (1) A Méhészeti Program keretében elfogadott stratégiai célok megvalósulásának átfogó értékelését, a program
továbbfejlesztésére tett javaslatok előkészítését a Méhészeti Program Értékelő Bizottság (a továbbiakban: Értékelő
Bizottság) végzi. Az Értékelő Bizottság legalább öt-, legfeljebb kilenctagú.
(2) Az Értékelő Bizottság tagjai az illetékes kormányzati szervek, így a Vidékfejlesztési Minisztérium (a továbbiakban: VM)
és az MVH, a társadalmi partnerek, így az Országos Magyar Méhészeti Egyesület képviselői és azon szakértők, akiket
az e rendelet hatálybalépését követő kilencven napon belül a vidékfejlesztési miniszter kér fel a tagsági feladatok
ellátására. (3) Az Értékelő Bizottság feladatainak ellátásához szükséges támogatáshoz kapcsolódó statisztikai adatokat az MVH
biztosítja, az egyéb adatokat pedig a méhészeti szakmai szervezet.
(4) Az Értékelő Bizottság működési rendjét saját maga állapítja meg.
21. Átmeneti rendelkezések 26. § (1) A 2. § (2) bekezdés a) pont ab) és ad) alpontja szerinti intézkedésnél a rendelet hatálybalépését követő huszonkettedik
munkanapot megelőzően megrendezett program esetén a 10. § (4) bekezdése, valamint a 15. § (4) bekezdése szerinti
bejelentést nem kell megtenni. (2) A 2. § (2) bekezdés a) pont ab) és ad) alpontja szerinti intézkedésnél a rendelet hatálybalépését megelőzően
megrendezett program esetén a kérelem jogvesztő benyújtási határideje a rendelet hatálybalépését követő
negyvenötödik munkanap. (3) A 16. § (3) bekezdése, a 18. § (5) bekezdése és a 20. § (4) bekezdése szerinti eszközbeszerzéseknél a rendelet
hatálybalépését megelőzően kiállított számlákon az eszközök egyedi azonosító számát nem kell feltüntetni.
22. Záró rendelkezések 27. § (1) Ez a rendelet a kihirdetését követő harmadik napon lép hatályba.
(2) E rendelet hatálybalépésével hatályát veszti a) a Magyar Méhészeti Nemzeti Program alapján a 2009/2010. évi végrehajtási időszakban nyújtott méhészeti
támogatások igénybevételének részletes szabályairól szóló 121/2009. (IX. 11.) FVM rendelet, valamint
b) a Magyar Méhészeti Nemzeti Program alapján a központi költségvetés, valamint az Európai Mezőgazdasági
Garancia Alap társfinanszírozásában megvalósuló támogatások igénybevételének általános szabályairól szóló
152/2007. (XII. 22.) FVM rendelet. 28. § E rendeletben nem szabályozott eljárási kérdésben a mezőgazdasági, agrár-vidékfejlesztési, valamint halászati
támogatásokhoz és egyéb intézkedésekhez kapcsolódó eljárás egyes kérdéseiről szóló 2007. évi XVII. törvény
rendelkezései alkalmazandók. 23. Az Európai Unió jogának való megfelelés
29. § Ez a rendelet a következő uniós rendeletek, valamint határozat végrehajtásához szükséges rendelkezéseket állapítja
meg: a) a mezőgazdasági piacok közös szervezésének létrehozásáról, valamint egyes mezőgazdasági termékekre
vonatkozó egyedi rendelkezésekről („az egységes közös piacszervezésről szóló rendelet”) szóló 2007. október 22-i
1234/2007/EK tanácsi rendelete; b) a méhészeti termékek termelésének és forgalmazásának általános feltételeit javító intézkedésekről szóló
797/2004/EK tanácsi rendelet végrehajtásának részletes szabályairól 2004. április 29-i 917/2004/EK bizottsági
rendelete és c) a mezőgazdasági piacok közös szervezésének létrehozásáról, valamint egyes mezőgazdasági termékekre
vonatkozó egyedi rendelkezésekről („az egységes közös piacszervezésről szóló rendelet”) szóló 2007. október 22-i
1234/2007/EK tanácsi rendelet 105. cikkének megfelelően Magyarország által benyújtott, méhészeti termékek
termelésének és forgalmazásának javítására irányuló program jóváhagyásáról szóló Európai Közösségek
Bizottsága C(2010) 6082. számú határozata. Dr. Fazekas Sándor s. k., vidékfejlesztési miniszter