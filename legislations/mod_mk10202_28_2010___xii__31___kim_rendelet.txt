28/2010. (XII. 31.) KIM rendelet###
 a közjegyzői eljárásokkal kapcsolatos egyes rendeletek módosításáról.
A fizetési meghagyásos eljárásról szóló 2009. évi L. törvény 60. § c), e)–g) pontjában foglalt felhatalmazás alapján, az egyes
miniszterek, valamint a Miniszterelnökséget vezető államtitkár feladat- és hatásköréről szóló 212/2010. (VII. 1.) Korm. rendelet 12. §
a) és e) pontjában meghatározott feladatkörömben eljárva, a 2. § tekintetében a fizetési meghagyásos eljárásról szóló 2009. évi L. törvény 60. § d) és e) pontjában, valamint a közjegyzőkről
szóló 1991. évi XLI. törvény 183. § e) pontjában foglalt felhatalmazás alapján, az egyes miniszterek, valamint a Miniszterelnökséget
vezető államtitkár feladat- és hatásköréről szóló 212/2010. (VII. 1.) Korm. rendelet 12. § a) pontjában meghatározott
feladatkörömben eljárva – az egyes miniszterek, valamint a Miniszterelnökséget vezető államtitkár feladat- és hatásköréről szóló
212/2010. (VII. 1.) Korm. rendelet 73. § b) és c) pontjában meghatározott feladatkörében eljáró nemzetgazdasági miniszterrel
egyetértésben –, a 3. és 4. § tekintetében a közjegyzőkről szóló 1991. évi XLI. törvény 183. § d) és f) pontjában foglalt felhatalmazás alapján, az egyes
miniszterek, valamint a Miniszterelnökséget vezető államtitkár feladat- és hatásköréről szóló 212/2010. (VII. 1.) Korm. rendelet 12. §
a) pontjában meghatározott feladatkörömben eljárva, az 5. és 8. § tekintetében a fizetési meghagyásos eljárásról szóló 2009. évi L. törvény 60. § b) és g) pontjában foglalt felhatalmazás
alapján, az egyes miniszterek, valamint a Miniszterelnökséget vezető államtitkár feladat- és hatásköréről szóló 212/2010. (VII. 1.)
Korm. rendelet 12. § a) pontjában meghatározott feladatkörömben eljárva
az 1., a 6. és 7. § tekintetében a köziratokról, a közlevéltárakról és a magánlevéltári anyag védelméről szóló 1995. évi LXVI. törvény
35. § (4) bekezdésében foglalt felhatalmazás alapján, az egyes miniszterek, valamint a Miniszterelnökséget vezető államtitkár
feladat- és hatásköréről szóló 212/2010. (VII. 1.) Korm. rendelet 12. § a) és e) pontjában meghatározott feladatkörömben eljárva
– az egyes miniszterek, valamint a Miniszterelnökséget vezető államtitkár feladat- és hatásköréről szóló 212/2010. (VII. 1.) Korm.
rendelet 41. § j) pontjában meghatározott feladatkörében eljáró nemzeti erőforrás miniszterrel egyetértésben –,
a következőket rendelem el: 1. A közjegyzőkről szóló 1991. évi XLI. törvény végrehajtásáról szóló 13/1991. (XI. 26.) IM rendelet
módosítása 1. § A közjegyzőkről szóló 1991. évi XLI. törvény végrehajtásáról szóló 13/1991. (XI. 26.) IM rendelet 5. számú melléklete
helyébe a Melléklet lép. 2. A közjegyzői díjszabásról szóló 14/1991. (XI. 26.) IM rendelet módosítása
2. § (1) A közjegyzői díjszabásról szóló 14/1991. (XI. 26.) IM rendelet 29. §-a a következő (3) bekezdéssel egészül ki:
„(3) A hagyatéki eljárás díja magában foglalja az eljárás során történő letétkezelés díját és költségét; a letétbevétellel
kapcsolatos készkiadások az általános szabályok szerint felszámíthatóak. A közjegyző a letét után kamatot nem fizet.”
(2) A közjegyzői díjszabásról szóló 14/1991. (XI. 26.) IM rendelet a következő 30/D. §-sal egészül ki:
„30/D. § Az európai fizetési meghagyásos eljárásért és az európai fizetési meghagyás végrehajtásának elrendeléséért
járó díjat a 30/B. §-ban foglaltak szerint kell megfizetni.”
(3) A közjegyzői díjszabásról szóló 14/1991. (XI. 26.) IM rendelet
a) 30/B. § (1) bekezdésében a „bekezdésében” szövegrész helyébe a „bekezdésben” szöveg,
b) 30/B. § (3) bekezdés b) pontjában a „közjegyzői kamara” szövegrész helyébe a „MOKK” szöveg
lép. 3. A közjegyzői ügyvitel szabályairól szóló 37/2003. (X. 29.) IM rendelet módosítása
3. § (1) A közjegyzői ügyvitel szabályairól szóló 37/2003. (X. 29.) IM rendelet 1. § (1) bekezdés i) pontja helyébe a következő
rendelkezés lép, egyúttal a bekezdés a következő j) ponttal egészül ki:
(A rendelet hatálya a közjegyző hatáskörébe tartozó) „i) a közjegyző végzése – ide nem értve a fizetési meghagyásos eljárásban és a fizetési meghagyás végrehajtása,
biztosítási intézkedés elrendelése iránti eljárás során hozott végzéseket –, a közjegyző által jóváhagyott egyezség,
a közjegyző díjjegyzéke és a közjegyzői okirat, valamint az európai fizetési meghagyás végrehajtásának elrendelésével
kapcsolatos eljárás, j) az európai fizetési meghagyásos eljárás”
(során a közjegyzők ügyvitelére terjed ki.) (2) A közjegyzői ügyvitel szabályairól szóló 37/2003. (X. 29.) IM rendelet 2. §-a a következő 30. ponttal egészül ki:
(A rendelet alkalmazása során) „30. európai fizetési meghagyásos ügy: a közjegyző hatáskörébe utalt európai fizetési meghagyásos ügy, az ehhez
kapcsolódó költségkedvezményes ügy és biztosítási intézkedés elrendelése iránti ügy.”
(3) A közjegyzői ügyvitel szabályairól szóló 37/2003. (X. 29.) IM rendelet a 45. §-t követően a következő alcímmel
és 45/A. §-sal egészül ki: „A végrehajtási záradék megküldése 45/A. § (1) A közjegyző a végrehajtás végrehajtási záradékkal való elrendelését követően a végrehajtás elrendelése
iránti ügy iratai között őrzi a végrehajtási záradék alapjául szolgáló okiratnak a végrehajtási kérelemhez csatolt hiteles
kiadmányát, a bírósági végrehajtónak pedig a végrehajtási záradékot és a végrehajtási záradék alapjául szolgáló okirat
hiteles kiadmányát küldi meg. (2) A közjegyző a végrehajtás elrendelésekor
a) a Magyar Bírósági Végrehajtói Kamara részére a végrehajtási záradékot,
b) a végrehajtást kérő részére és – az adósnak történő kézbesítés céljára – a bírósági végrehajtó részére pedig
a záradék mellett a végrehajtási záradék alapjául szolgáló okirat nem hiteles másolatát
küldi meg. (3) Ha a fél végrehajtás elrendelése iránti kérelméhez nem csatolja a végrehajtás alapjául szolgáló közjegyzői okirat
hiteles kiadmányát vagy annak nem hiteles másolatát, azt a közjegyző kérelemre a hiteles kiadmány és nem hiteles
másolat készítésére irányadó szabályoknak megfelelően – az eljárás lefolytatásához szükséges számban – maga
készíti el. (4) A közjegyzőnek a végrehajtás elrendeléséhez a végrehajtási záradék alapjául szolgáló közjegyzői okirat hiteles
másolatát kell használnia abban az esetben, ha a végrehajtási záradék alapjául szolgáló okirat a MOKK levéltárában
vagy a Fővárosi Bíróság, megyei bíróság irattárában került elhelyezésre, továbbá akkor is, ha a végrehajtási záradék
alapjául szolgáló okiratot készítő közjegyzőt tartós helyettes helyettesíti.”
(4) A közjegyzői ügyvitel szabályairól szóló 37/2003. (X. 29.) IM rendelet 54. §-a a következő (5) bekezdéssel egészül ki:
„(5) A végrehajtható okirat kérelemtől eltérő kiállítása tárgyában hozott végzés tekintetében az e §-ban foglalt
rendelkezések nem alkalmazhatóak.” 4. § A közjegyzői ügyvitel szabályairól szóló 37/2003. (X. 29.) IM rendelet
a) 3. § (2) bekezdésében a „MOKK” szövegrész helyébe a „Magyar Országos Közjegyzői Kamara (a továbbiakban:
MOKK)” szöveg, b) 4. § (1) bekezdésében a „Magyar Országos Közjegyzői Kamara (a továbbiakban: MOKK)” szövegrész helyébe
a „MOKK” szöveg c) 54/A. § (2) bekezdésében a „közjegyzői kamara” szövegrész helyébe a „MOKK” szöveg
d) 54/A. § (6) bekezdésében a „közjegyzői kamara” szövegrész helyébe a „MOKK” szöveg, a „közjegyzői kamarának”
szövegrész helyébe a „MOKK-nak” szöveg lép. 4. A fizetési meghagyásos eljárás során érvényesülő költségkedvezmény előfeltételeiről,
engedélyezéséről, megvonásáról és a költségek előlegezéséről, továbbá az előlegezett, valamint a nem
előlegezett költségek megfizetéséről és behajtásáról, a költségkedvezmény engedélyezésének alapjául
szolgáló körülmények igazolásáról szóló 24/2010. (V. 7.) IRM rendelet módosítása
5. § A fizetési meghagyásos eljárás során érvényesülő költségkedvezmény előfeltételeiről, engedélyezéséről,
megvonásáról és a költségek előlegezéséről, továbbá az előlegezett, valamint a nem előlegezett költségek
megfizetéséről és behajtásáról, a költségkedvezmény engedélyezésének alapjául szolgáló körülmények igazolásáról
szóló 24/2010. (V. 7.) IRM rendelet 6. § (1) bekezdésének b) pontjában az „eljárás” szövegrész helyébe az „eljárás
illetékének” szöveg lép. 5. A fizetési meghagyásos eljárás, a fizetési meghagyás végrehajtásának elrendelése során érvényesülő
ügyviteli és iratkezelési szabályokról szóló 28/2010. (V. 12.) IRM rendelet módosítása
6. § (1) A fizetési meghagyásos eljárás, a fizetési meghagyás végrehajtásának elrendelése során érvényesülő ügyviteli
és iratkezelési szabályokról szóló 28/2010. (V. 12.) IRM rendelet 1. § (2) bekezdés 2. pontja helyébe a következő
rendelkezés lép: (E rendelet alkalmazása során:) „2. fizetési meghagyásos ügy: a közjegyző hatáskörébe utalt fizetési meghagyásos ügy, a fizetési meghagyásos eljárást
követő végrehajtás elrendelése iránti ügy, biztosítási intézkedés elrendelése iránti ügy és a költségkedvezményes ügy,
ide nem értve az európai fizetési meghagyásos ügyet;”
(2) A fizetési meghagyásos eljárás, a fizetési meghagyás végrehajtásának elrendelése során érvényesülő ügyviteli és
iratkezelési szabályokról szóló 28/2010. (V. 12.) IRM rendelet 6. §-a helyébe a következő rendelkezés lép:
„6. § (1) A papír alapú beadványok átvételére a Küsz. 21. § (1)–(5) bekezdését és 22. §-át, a közjegyzőhöz postai úton
érkezett pénz vagy egyéb érték kezelésére a Küsz. 24. § (1) bekezdését, az érkezett iratra felragasztott illetékbélyeg
felülbélyegzésére pedig a Küsz. 26. §-át kell alkalmazni.
(2) A papír alapon vagy szóban előterjesztett beadvány benyújtásával egyidejűleg csatolt vagy bemutatott, fizetési
számlára történő készpénzbefizetést igazoló szelvényt a közjegyző az érkeztető bélyegzőjének lenyomatával látja el.”
(3) A fizetési meghagyásos eljárás, a fizetési meghagyás végrehajtásának elrendelése során érvényesülő ügyviteli és
iratkezelési szabályokról szóló 28/2010. (V. 12.) IRM rendelet 11. § (2) bekezdés a)–c) pontja helyébe a következő
rendelkezés lép: (Kezdőiratnak minősül különösen:) „a) a fizetési meghagyás kibocsátása iránti kérelem,
b) a fizetési meghagyás kibocsátása iránti kérelem az eljáró közjegyzőnél, ha kizárás miatt vagy az Fmhtv. 9. §
(3) bekezdése alapján a közjegyzői kamara elnöke az eljárásra más közjegyzőt jelöl ki,
c) a fizetési meghagyás végrehajtásának elrendelésére irányuló kérelem,”
(4) A fizetési meghagyásos eljárás, a fizetési meghagyás végrehajtásának elrendelése során érvényesülő ügyviteli és
iratkezelési szabályokról szóló 28/2010. (V. 12.) IRM rendelet 1. számú mellékletének 3.3. pontja helyébe a következő
rendelkezés lép: „3.3. belföldi fizetési meghagyás kibocsátása iránt előterjesztett kérelmek száma”
7. § A fizetési meghagyásos eljárás, a fizetési meghagyás végrehajtásának elrendelése során érvényesülő ügyviteli és
iratkezelési szabályokról szóló 28/2010. (V. 12.) IRM rendelet 42. § (2) bekezdése és 4. melléklete nem lép hatályba.
6. Hatályon kívül helyező rendelkezések 8. § Hatályát veszti a fizetési meghagyásos eljárásban és a fizetési meghagyás végrehajtásának elrendelése iránti
eljárásban alkalmazandó papír alapú és elektronikus űrlapokról szóló 22/2010. (V. 7.) IRM rendelet 1. § (1) bekezdés
h) pontja és 8. melléklete. 7. Záró rendelkezések
9. § (1) Ez a rendelet – a (2) és (3) bekezdésben meghatározott kivétellel – a kihirdetését követő napon lép hatályba.
(2) A 8. § 2010. december 31-én lép hatályba.
(3) A 2–6. § a rendelet kihirdetését követő 8. napon, az 1. § 2011. január 1-jén lép hatályba.
Dr. Navracsics Tibor s. k., közigazgatási és igazságügyi miniszter