1319/2010. (XII. 31.) Korm. határozata### a fejezetek egyensúlyi tartalékának és a központi egyensúlyi tartalék felhasználásáról, illetve a 2008. központi költségvetés általános tartalékát érintő egyes intézkedésekről szóló 2177/2008. (XII. 18.) Korm. határozat módosításáról.
1. A fejezetek egyensúlyi tartalékának és a központi egyensúlyi tartalék felhasználásáról, illetve a 2008. évi központi
költségvetés általános tartalékát érintő egyes intézkedésekről szóló 2177/2008. (XII. 18.) Korm. határozat
(a továbbiakban: Határozat) 19. b) pontjában a „2010. december 31-éig” szövegrész helyébe a „2012. június 30-áig”
szöveg lép. 2. A Határozat alapján e határozat hatálybalépését megelőzően tett kötelezettségvállalások az elszámolás keretében
figyelembe vehetők. 3. E határozat a közzétételt követő napon lép hatályba.
Dr. Navracsics Tibor s. k., miniszterelnök-helyettes