1582/2013. (VIII. 28.) Korm. határozat###
 a geszti Tisza kripta megközelítését szolgáló önkormányzati tulajdonú út kiépítése érdekében a IX. Helyi önkormányzatok támogatásai fejezeten belüli előirányzat-átcsoportosításról.
A Kormány 1. az államháztartásról szóló 2011. évi CXCV. törvény 33. § (1) bekezdésében biztosított jogkörében eljárva
a) elrendeli a Magyarország 2013. évi központi költségvetéséről szóló 2012. évi CCIV. törvény (a továbbiakban: Kvtv.) 1. melléklet IX. Helyi önkormányzatok támogatásai fejezetnek a 22. Geszt Község Önkormányzata feladatainak támogatása címmel történő kiegészítését; Felelős: nemzetgazdasági miniszter belügyminiszter Határidő: azonnal
b) a geszti Tisza kripta megközelítését szolgáló önkormányzati tulajdonú út kiépítésének támogatásához kapcsolódóan 35,0 millió forint egyszeri átcsoportosítását rendeli el a Kvtv. 1. melléklet IX. Helyi önkormányzatok támogatásai fejezet, 22. Geszt Község Önkormányzata feladatainak támogatása cím javára, a Kvtv. 1. melléklet IX. Helyi önkormányzatok támogatásai fejezet, 3. A helyi önkormányzatok kiegészítő támogatásai cím terhére az 1. melléklet szerint; Felelős: nemzetgazdasági miniszter belügyminiszter Határidő: azonnal
2. egyetért azzal, hogy a belügyminiszter a Kvtv. helyi önkormányzatok támogatásait tartalmazó költségvetési fejezetéből a geszti Tisza kripta megközelítését szolgáló önkormányzati tulajdonú út kiépítése érdekében nyújtandó támogatás felhasználásának és elszámolásának feltételeiről 2013. augusztus 31-ig támogatási megállapodást köt Geszt Község Önkormányzatával;
3. egyetért azzal, hogy a belügyminiszter a 2. pont szerinti megállapodás megkötését követően a támogatást utólagos, legkésőbb 2014. december 31-ig történő elszámolási kötelezettséggel folyósítsa Geszt Község Önkormányzata számára.
Orbán Viktor s. k., miniszterelnök