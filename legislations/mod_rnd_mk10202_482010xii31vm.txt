48/2010. (XII. 31.) VM rendelete### a Nemzeti Diverzifikációs Program keretében megvalósuló támogatások igénybevételének általános szabályairól szóló 144/2009. (XI. 6.) FVM rendelet, valamint a zöldség, gyümölcs és a dohány szerkezetátalakítási nemzeti program Európai Mezőgazdasági Garancia Alapból finanszírozott különleges támogatásának igénybevételéhez kapcsolódó feltételek megállapításáról szóló 29/2010. (III. 30.) FVM rendelet módosításáról.
A mezőgazdasági, agrár-vidékfejlesztési, valamint halászati támogatásokhoz és egyéb intézkedésekhez kapcsolódó eljárás egyes
kérdéseiről szóló 2007. évi XVII. törvény 81. § (3) bekezdésének a) pontjában kapott felhatalmazás alapján, az egyes miniszterek,
valamint a Miniszterelnökséget vezető államtitkár feladat- és hatásköréről szóló 212/2010. (VII. 1.) Korm. rendelet 94. § a) pontjában
meghatározott feladatkörömben eljárva a következőket rendelem el: 1. § A Nemzeti Diverzifikációs Program keretében megvalósuló támogatások igénybevételének általános szabályairól
szóló 144/2009. (XI. 6.) FVM rendelet (a továbbiakban: R.) 9. § (7) bekezdése a következő d)–e) ponttal egészül ki:
[(7) A kifizetési kérelmet] „d) 2011. október 1. és október 31.,
e) 2012. január 1. és január 31.” [közötti időszakban lehet benyújtani az MVH-hoz.]
2. § Az R. 10. § (5) bekezdése helyébe a következő rendelkezés lép:
„(5) A kifizetést az MVH – a kifizetési kérelemre hozott határozata alapján – az ügyfél ügyfél-nyilvántartási rendszer
szerinti fizetési számlájára történő átutalással a) a 2010. április 1. és május 31. közötti időszakban benyújtott kifizetési kérelem esetében 2010. szeptember 1. és
szeptember 30. között, b) a 2010. október 1. és október 31. közötti időszakban benyújtott kifizetési kérelem esetében 2011. március 1. és
március 31. között, c) a 2011. április 1. és április 30. közötti időszakban benyújtott kifizetési kérelem esetében 2011. szeptember 1. és
szeptember 30. között, d) a 2011. október 1. és október 31. közötti időszakban benyújtott kifizetési kérelem esetében 2012. március 1. és
március 31. között, e) a 2012. január 1. és január 31. közötti időszakban benyújtott kifizetési kérelem esetében 2012. szeptember 1. és
szeptember 30. között, de legkésőbb 2012. szeptember 30-ig teljesíti.”
3. § Az R. 15. § (5) bekezdése helyébe a következő rendelkezés lép:
„(5) A támogatott műveletet legkésőbb 2011. december 31-ig meg kell valósítani.”
4. § Az R. a következő 26/A. §-sal egészül ki:
„E rendeletnek a Nemzeti Diverzifikációs Program keretében megvalósuló támogatások igénybevételének általános
szabályairól szóló 144/2009. (XI. 6.) FVM rendelet, valamint a zöldség, gyümölcs és a dohány szerkezetátalakítási
nemzeti program Európai Mezőgazdasági Garancia Alapból finanszírozott különleges támogatásának
igénybevételéhez kapcsolódó feltételek megállapításáról szóló 29/2010. (III. 30.) FVM rendelet módosításáról szóló
48/2010. (XII. 31.) VM rendelettel megállapított rendelkezéseit kizárólag azon ügyekben kell alkalmazni, amelyekben
az ügyfelekkel az elsőfokú támogatási határozatot 2010. november 30-át követően közölték.”
5. § A zöldség, gyümölcs és a dohány szerkezetátalakítási nemzeti program Európai Mezőgazdasági Garancia Alapból
finanszírozott különleges támogatásának igénybevételéhez kapcsolódó feltételek megállapításáról szóló 29/2010.
(III. 30.) FVM rendelet (a továbbiakban: FVM rendelet) 1. § 4. pontja helyébe a következő rendelkezés lép:
„4. elismert élőmunka ráfordítás: természetes személy közteher fizetés melletti önfoglalkoztatása, valamint olyan
munkavállaló alkalmazása, amely után a közterheket a termelő, munkaerő kölcsönzés vagy egyes munkafolyamatok
vállalkozási szerződés keretében történő elvégzése esetében a termelővel kötött megállapodás alapján harmadik
személy fizeti meg;” 6. § Az FVM rendelet 4. §-a helyébe a következő rendelkezés lép:
„4. § (1) A szerkezetátalakítási programban résztvevő termelő a támogatási időszak teljes időtartama alatt köteles:
a) naptári évente a jogosult településen található, és az őt megillető támogatási jogosultságok számával megegyező,
hektárban megállapított területnagyság figyelembevételével az EMGA-ból finanszírozott egységes területalapú
támogatást igénybe venni, és b) 2011-től kezdődően évente február 15-ig az MVH által rendszeresített és az MVH honlapján közzétett
formanyomtatványon a személyi azonosításhoz szükséges adatokon túl nyilatkozni arról, hogy tárgyévben mely
településen, milyen elismert tevékenységet kíván folytatni, és c) az elismert tevékenység keretében
ca) Virginia, Burley dohány támogatási jogosultságonként naptári évente 1000 munkaóra,
cb) zöldség, gyümölcs támogatási jogosultságonként naptári évente 700 munkaóra
elismert élőmunka ráfordítást biztosítani, és d) támogatási jogosultságonként évente elismert tevékenységből származó legalább 300 000 forint árbevételt
teljesíteni, és e) 2011-től kezdődően évente február 15-ig az MVH által rendszeresített és az MVH honlapján közzétett
formanyomtatványon személyi azonosításhoz szükséges adatokon túl nyilatkozni a c)–d) pontban foglalt
feltételeknek a megelőző naptári év alatti teljesítéséről, valamint arról, hogy élőmunka ráfordítási kötelezettségét
a jogosult településen történő munkavégzéssel teljesítette. (2) Ha a termelőt megillető támogatási jogosultságot töredék hektár figyelembevételével állapították meg, akkor
az (1) bekezdés c)–d) pontjában foglalt éves kötelezettségeket is arányosan csökkentve kell teljesíteni.
(3) A természetes személy a) Virginia, Burley dohánytermelő esetében az (1) bekezdés d) pontja szerinti árbevétel igazolása egyben
az (1) bekezdés ca) alpontja szerinti évenkénti összesen és legfeljebb 1000 munkaóra,
b) zöldség, gyümölcs termelő esetében az (1) bekezdés d) pontja szerinti árbevétel igazolása minden további
munkajogi bizonylat nélkül egyben az (1) bekezdés cb) pontja szerinti évenkénti összesen és legfeljebb 700 munkaóra
elismert tevékenység keretében végzett élő munka ráfordítás igazolásának is minősül.
(4) Amennyiben a természetes személy a járulékokat a társadalombiztosítás ellátásaira és a magánnyugdíjra
jogosultakról, valamint e szolgáltatások fedezetéről szóló 1997. évi LXXX. törvény (a továbbiakban: Tbj.)
a) 30/A. § (1) bekezdése alapján fizette meg, teljes munkaidőben történő foglalkoztatásnak minősül,
b) 30/A. § (2) bekezdése alapján fizette meg, és eléri az a) pontban meghatározott közteher mértékét, akkor teljes
munkaidőben történő foglalkoztatásnak minősül, amennyiben attól kevesebb, úgy az elismert előmunka ráfordítás
arányosan csökken. (5) A (3) bekezdés szerinti esetben a támogatási jogosultságonként elvárt évenkénti legalább 300 000 forintnál kisebb
árbevétel esetében az elismert tevékenység keretében végzett élő munka ráfordítást arányosan kell figyelembe venni.
(6) A termelő az (1) bekezdés d) pontja szerinti árbevétellel kapcsolatos nyilatkozatát saját nevére szóló érvényes
pénzforgalmi bizonylatok alapján teheti meg, amelyeket köteles az adózás rendjére vonatkozó szabályoknak
megfelelő ideig megőrizni, és az ellenőrzés alkalmával azt bemutatni. Ha a termelő az ellenőrzéskor a teljesítésként
vállalt teljes összegről szóló pénzforgalmi bizonylatokat nem tudja bemutatni, akkor azt a jogkövetkezmények
szempontjából úgy kell tekinteni, hogy a termelő attól az évtől kezdődően, amikortól a pénzforgalmi bizonylatok
teljeskörűen nem állnak rendelkezésre, véglegesen és visszavonhatatlanul kilépett a szerkezetátalakítási programból,
és az (1) bekezdés c)–d) pontja szerinti feltételt nem teljesítette.
(7) Az egyszerűsített foglalkoztatásról szóló 2010. évi LXXV. törvény (a továbbiakban: Eftv.) alapján megfizetett napi
közteher – eltérő megállapodás hiányában – teljes munkaidőben történő foglalkoztatásnak minősül.”
7. § Az FVM rendelet 13. §-a a következő (4) bekezdéssel egészül ki:
„(4) A (2) bekezdés vonatkozásában a termelő e rendelet szerinti alacsonyabb értékű jogosultsága értendő.”
8. § Az FVM rendelet a következő 18/A. §-sal egészül ki:
„18/A. § E rendeletnek a Nemzeti Diverzifikációs Program keretében megvalósuló támogatások igénybevételének
általános szabályairól szóló 144/2009. (XI. 6.) FVM rendelet, valamint a zöldség, gyümölcs és a dohány
szerkezetátalakítási nemzeti program Európai Mezőgazdasági Garancia Alapból finanszírozott különleges
támogatásának igénybevételéhez kapcsolódó feltételek megállapításáról szóló 29/2010. (III. 30.) FVM rendelet
módosításáról szóló 48/2010. (XII. 31.) VM rendelettel megállapított rendelkezéseit a folyamatban lévő ügyekben is
alkalmazni kell.” 9. § Ez a rendelet a kihirdetését követő harmadik napon lép hatályba, és a hatálybalépését követő napon hatályát veszti.
10. § E rendelet 1–4. §-a a Közösségen belül a cukoripar szerkezetátalakítására szolgáló ideiglenes rendszer
megállapításáról szóló 320/2006/EK tanácsi rendelet végrehajtására vonatkozó részletes szabályok megállapításáról
szóló 968/2006/EK rendelet módosításáról szóló 2009. december 4-i 1204/2009/EU bizottsági rendelet
végrehajtásához szükséges rendelkezéseket állapít meg. Dr. Fazekas Sándor s. k., vidékfejlesztési miniszter