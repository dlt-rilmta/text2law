1320/2010. (XII. 31.) Korm. határozata a közfoglalkoztatással kapcsolatos egyes intézkedésekre vonatkozóan.
A Kormány a közfoglalkoztatás minél hatékonyabb megvalósítása érdekében, valamint a közfoglalkoztatás középtávú
koncepciójának megalkotása céljából az alábbiakról határoz: 1. A Kormány felkéri a belügyminisztert, vizsgálja meg annak lehetőségét, hogy a közfoglalkoztatás terén
a) hogyan valósítható meg a rendvédelmi szervek fokozottabb együttműködése, valamint
b) hogyan alakítható ki a települések biztonságának növelése érdekében közös figyelő, őrszolgálati segítő
tevékenység, különösen a kistelepüléseken. Felelős: belügyminiszter Határidő: 2011. január 31.
2. A Kormány felkéri a nemzeti fejlesztési minisztert és a vidékfejlesztési minisztert, hogy tájékoztassák
a nemzetgazdasági minisztert azokról a 2011-ben megvalósuló beruházásokról és fejlesztésekről, valamint azok
munkaerő-igényéről és ütemezéséről, amelyekhez közfoglalkoztatási program kapcsolható. Felelős: nemzeti fejlesztési miniszter
vidékfejlesztési miniszter Határidő: 2011. január 31. 3. A Kormány felkéri a nemzetgazdasági minisztert, hogy a Társadalmi Felzárkózási és Cigányügyi Tárcaközi Bizottság
keretében a közfoglalkoztatás középtávú koncepcióját készítse el. Felelős: nemzetgazdasági miniszter
Határidő: 2011. április 30. 4. Ez a kormányhatározat a közzétételének napján lép hatályba.
Dr. Navracsics Tibor s. k.,
miniszterelnök-helyettes