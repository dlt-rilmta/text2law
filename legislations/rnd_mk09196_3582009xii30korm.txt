358/2009. (XII. 30.) Korm. rendelete### a Társadalmi Megújulás Operatív Program 1. prioritás 1.1.3. konstrukció „Út a munka világába” keretében nyújtható támogatásokról.
A Kormány a foglalkoztatás elősegítéséről és a munkanélküliek ellátásáról szóló 1991. évi IV. törvény 43. § (5) bekezdésében kapott felhatalmazás alapján, az Alkotmány 35. § (1) bekezdés b) pontjában foglalt feladatkörében eljárva a következő rendeletet alkotja:
1. § A rendelet hatálya kiterjed a) a Szociális és Munkaügyi Minisztériumra (a továb biak ban: Minisztérium), b) a Foglalkoztatási és Szociális Hivatalra, c) a regionális munkaügyi központokra (a továb biak ban: munkaügyi központ), valamint d) arra a természetes személyre, jogi személyre és jogi személyiség nélküli gazdasági társaságra aki, vagy amely
a Társadalmi Megújulás Operatív Program 1. prioritás 1.1.3. konstrukció keretében meg valósításra kerülő kiemelt projektben (a továb biak ban: Program) vesz részt.
2. § (1) A Programba olyan álláskeresőként nyilvántartott személy vonható be, aki a) a Programba bevonás időpontjában a szociális igazgatásról és szociális ellátásokról szóló 1993. évi III. törvény
(a továb biak ban: Szoctv.) alapján rendelkezésre állási támogatásra jogosult, vagy b) a Programba bevonást megelőző egy éven belül a Szoctv. alapján rendelkezésre állási támogatásra volt jogosult feltéve, hogy nyílt munkaerőpiacon történő elhelyezkedésére csak akkor van lehetőség, ha foglalkoztathatóságának javítására az e rendelet szerinti támogatásban részesül.
(2) A Programba nem vonható be az a személy, a) aki a Munkaerőpiaci Alap foglalkoztatási alaprészének decentralizált keretéből, valamint képzési keretéből
támogatásban részesül, b) akinek a munkaügyi központ által folyósított és jogerős határozattal visszakövetelt támogatással összefüggő
fizetési kötelezettsége áll fenn, c) aki másik munkaügyi központ által lefolytatott programban vesz részt,
d) akivel összefüggésben a munkaügyi központ által korábban indított bármely programot, ille tő leg programszakaszt érintően a nyomonkövetés nem zárult le,
e) aki a 2004–2006. évi Humánerőforrás Fejlesztési Operatív Program 1. 1 munkanélküliség megelőzése és kezelése intézkedés, vagy a Társadalmi Megújulás Operatív Program 1. prioritás 1.1.2. konstrukció: „Decentralizált programok a hátrányos helyzetűek foglalkoztatásáért” keretében szakképesítést vagy munkakör betöltéséhez szükséges képesítést szerzett, és munkagyakorlat szerzési támogatásban részesült, és a támogatás megszűnését köve tően két évnél kevesebb idő telt el.
f) akinek a rendelkezésre állási támogatásra való jogosultsága az együttműködési kötelezettség megszegése miatt szűnt meg.
3. § (1) A Program alapján a következő támogatások nyújthatók: a) képzések elősegítését célzó támogatások:
aa) a teljes képzési díj megtérítése, ab) a képzéshez kapcsolódó költségek – szállás, élelmezés, helyi, ille tő leg helyközi utazás költségének –
megtérítése, ac) a képzés időtartama alatti keresetpótló juttatás és járulékai megtérítése, ad) hozzájárulás a képzés időtartama alatt igénybe vett gyermekfelügyelet költségeihez, ae) hozzájárulás a képzés időtartama alatt a hozzátartozó ápolásával, gondozásával felmerült költségekhez;
b) elhelyezkedést segítő támogatások: ba) bértámogatás, bb) munkakipróbálás, munkatapasztalat-szerzés és munkagyakorlat-szerzés (a továb biak ban együtt:
munkatapasztalat-szerzés) céljából nyújtható bérköltség-támogatás, bc) a munkába járáshoz, munkatapasztalat-szerzéshez kapcsolódó utazási költségekhez nyújtott támogatás, bd) a munkába járáshoz, munkatapasztalat-szerzéshez kapcsolódó csoportos személyszállítás támogatása;
c) önfoglalkoztatás támogatása; d) munkaerőpiaci szolgáltatások igénybevételével kapcsolatos támogatások:
da) a szolgáltatás díjának megtérítése, db) a szolgáltatás igénybevételéhez kapcsolódó utazási költségekhez nyújtott támogatás, dc) a szolgáltatáshoz igénybevétele alatti keresetpótló juttatás és járulékai megtérítése, dd) hozzájárulás a szolgáltatás időtartama alatt igénybe vett gyermekfelügyelet költségeihez, de) hozzájárulás a szolgáltatás időtartama alatt a hozzátartozó ápolásával, gondozásával felmerült
költségekhez; e) a foglalkozás-egészségügyi vizsgálatok költségének megtérítése; f) a képzéssel kapcsolatos alkalmassági vizsgálat költségének megtérítése.
(2) Az (1) bekezdés szerinti támogatásokra meg fele lően alkalmazni kell a Társadalmi Megújulás Operatív Program 1. prioritás 1.1.2. konstrukció: „Decentralizált programok a hátrányos helyzetűek foglalkoztatásáért”, valamint a Társadalmi Megújulás Operatív Program 1. prioritás 1.1.1. konstrukció: „Megváltozott munkaképességű emberek rehabilitációjának és foglalkoztatásának segítése” keretében nyújtható támogatásokról szóló 132/2009. (VI. 19.) Korm. rendelet 4–10. §-aiban foglaltakat.
4. § (1) A Programot a Minisztérium koordinálásával kedvezményezettként a munkaügyi központ hajtja végre. A Program keretében – a (7) bekezdésben meghatározott kivétellel – nyújtott támogatással kapcsolatos ügyekben a munkaügyi központ – a Program célcsoportjába tartozó személy lakóhelye, tartózkodási helye vagy ennek hiányában szálláshelye szerint ille té kes – kirendeltsége jár el.
(2) A Program keretében, e rendeletben meghatározott támogatás nyújtásával kapcsolatos mérlegelésre, a támogatások visszakövetelésére, a munkaügyi központnak a támogatások odaítélésével, és visszakövetelésével kapcsolatos eljárására meg fele lően alkalmazni kell a foglalkoztatás elősegítéséről és a munkanélküliek ellátásáról szóló 1991. évi IV. törvény, valamint a végrehajtására kiadott jogszabály a Munkaerőpiaci Alap foglalkoztatási alaprészéből nyújtott támogatásokra vonatkozó szabályait.
(3) Az e rendelet által szabályozott támogatások nyújtása során az Európai Közösséget létrehozó Szerződés 87. cikkének (1) bekezdése szerinti állami támogatásokkal kapcsolatos eljárásról és a regionális térképről szóló 85/2004. (IV. 19.) Korm. rendelet szabályait alkalmazni kell.
(4) A Program keretében támogatás a – Nemzeti Fejlesztési Ügynökség, a Minisztérium, mint a Munkaerőpiaci Alap kezelője és a munkaügyi központok között létrejött – támogatási szerződésekkel összhangban nyújthatók.
(5) A 3. § b) pont ba) alpontjában meghatározott támogatás az Európai Közösséget létrehozó Szerződés 87. és 88. cikke alkalmazásában a támogatások bizonyos fajtáinak a közös piaccal összeegyeztethetőnek nyilvánításáról szóló 2008. augusztus 6-i 800/2008/EK bizottsági rendelet (a továb biak ban: 800/2008/EK bizottsági rendelet) alapján nyújthatók.
(6) A 3. § b) pont bb)–bd) alpontjaiban meghatározott támogatások a Szerződés 87. és 88. cikkének a de minimis támogatásokra való alkalmazásáról szóló, 2006. december 15-i 1998/2006/EK bizottsági rendelet szerinti csekély összegű (de minimis) támogatásoknak minősülnek.
(7) A Programok keretében meghatározott csoportos személyszállítás támogatásával kapcsolatos ügyekben a munkaügyi központ munkaadó székhelye szerint ille té kes kirendeltsége jár el.
5. § (1) Ez a rendelet a kihirdetését követő napon lép hatályba. (2) E rendelet
a) az EK Szerződés 87. és 88. cikke alkalmazásában a támogatások bizonyos fajtáinak a közös piaccal összeegyeztethetőnek nyilvánításáról szóló 800/2008/EK bizottsági rendelet (általános csoportmentességi rendelet) (HL L 214/3 2008. 08. 09. 3–47. o.),
b) a Szerződés 87. és 88. cikkének a de minimis támogatásokra való alkalmazásáról szóló, 2006. december 15-i 1998/2006/EK bizottsági rendelet (HL L 379., 2006.12. 28., 5–10. o) hatálya alá tartozó támogatást tartalmaz.
A miniszterelnök helyett: Kiss Péter s. k., a társadalompolitika összehangolásáért felelős